# -*- mode: mandoku-view; -*-
#+TITLE: 頖宮禮樂疏
#+DATE: 2015-08-24 22:51:40.430120
#+PROPERTY: ID KR2m0029
#+PROPERTY: BASEEDITION WYG    
#+PROPERTY: JUAN 卷三
<pb:KR2m0029_WYG_003-1a>¶
欽定四庫全書¶
　頖宮禮樂疏巻三¶
　　　　　　　　　　　　明　李之藻　撰¶
祀典名義疏¶
學校之設自徳行藝制而外莫重於先師之祀典父師¶
司成名其官曰祭酒盖以釋奠先師而名載在聖祖誥¶
命可繹焉古者成均之教樂徳樂語樂舞以饗以祀大¶
樂正實董正之而王制天子受命於祖受成於學出征¶
<pb:KR2m0029_WYG_003-1b>¶
執有罪反釋奠於學以訊馘吿則學與祖並重云武事¶
之不忘告也而况文徳乎哉周禮大胥春入學舍菜合¶
舞注云入學釋菜禮先師也文王世子凡始立學者釋¶
奠於先聖先師適東序釋奠於先老疏云立學為重故¶
及先聖常奠為輕唯祭先師四時釋奠不及先聖諦繹¶
經傳三代之學先聖先師則必有分釋奠釋菜禮有隆¶
殺如云唯釋蘋藻無牲牢幣帛則釋菜禮輕如云奠有¶
牲牢有合樂有獻酬則釋奠禮重長樂陳氏曰學校禮¶
<pb:KR2m0029_WYG_003-2a>¶
樂之所自出小有釋菜而以食為主大有釋奠而以飲¶
為主其習舞與聲而大合六代之樂則一也然而頒樂¶
合聲無釋菜之文其大胥所云入學舍菜合舞者蓋将¶
習舞乃先舍菜非合舞以行舍菜之禮也釋菜不舞不¶
授器禮有明徵故宋景濓曰釋菜無樂釋奠有樂無尸¶
此其辨也惟其無迎尸以下事故王伯厚曰釋奠釋菜¶
祭之畧者也此禮不止用於學顧學校祀典惟此耳周¶
以前封建諸侯國各有學東序之奠先老西學之祀先¶
<pb:KR2m0029_WYG_003-2b>¶
賢所主皆不可考或云各祀其師如唐虞有夷夔周有¶
周公魯有孔子也孔子没天下學者宗焉天下萬世師¶
則天下萬世所公祀魯國烏得而私諸遭秦滅學祀秩¶
闕然雖漢髙過魯剏祠太牢乃晉魏以前學廟未設太¶
常釋奠肇於正始元嘉權奏豋歌北齊乃舞六佾春秋¶
二仲嵗有事焉拜孔揖顔每朔一舉隋備四仲之祭日¶
用上丁其猶古者四時皆祭之意歟貞觀定名先聖開¶
元樂備宫縣而天下諸州配享從祀彬彬盛矣宋初以¶
<pb:KR2m0029_WYG_003-3a>¶
上丁釋奠東序上戊釋奠西序是時登歌雖備樂止判¶
縣元豐以還禮樂漸賁㳂元迄今小有損益而春秋丁¶
祭則釋奠之名無改焉用丁象文明也不用丙者内事¶
用柔也其國學吉月謁廟及州縣之附府者春秋二祭¶
俱行釋菜禮進士釋褐亦釋菜各有頒行定儀設誠致¶
行則有司存焉爾已¶
釋奠儀¶
國學先師釋奠欽遣重臣行禮南雍則祭酒主之是為¶
<pb:KR2m0029_WYG_003-3b>¶
獻官監屬四員分獻御史監禮祠部監宰鴻臚引班太¶
常賛禮其牲醴祭品皆出太常前期十日移㑹諸司前¶
四日散齋演樂滌牲禮卿奉常祭酒司業咸往觀焉部¶
寺屬官繼之博士書祝祭前一日致齋奉常乘馬教坊¶
司備樂導送祝文祭品入廟行一拜禮詣彛倫堂填獻¶
官職名是晚詣宰牲所省牲訖回宿齋房祭之日五鼓¶
各官省視陳設先上廟行一拜禮候獻官至以祭其外¶
郡國則以所在長官一員為獻官郡縣佐及教官為分¶
<pb:KR2m0029_WYG_003-4a>¶
獻官或闕官則以應貢生代賛禮則諸生充之觀樂省¶
牲齋宿皆於祭前一日凡釋奠祭服與社稷同儒士陪¶
祭者深衣幅巾¶
<pb:KR2m0029_WYG_003-5a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-5b>¶
陳設目¶
　正壇(按㑹典舊制先師祭籩豆各十成化十二年祭/酒周洪謨奏准籩豆各十二嘉靖九年釐正籩)¶
　　　(豆各十去左籩糗/餌右豆&KR0008;食糝食)¶
　　犢一(九體不用/外祭)　羊一(五/體)　豕一(五/體)¶
　　豋一實以太羹(煮肉汁不/用鹽醬)¶
　　鉶二實以和羮(以豬腰羊/膂肉造)¶
　　籩十實以形鹽　藁魚　&KR0037;　栗　榛　菱　芡¶
　　　　　　鹿脯　白餅(白麪/造)　黑餅(蕎麪/造)¶
<pb:KR2m0029_WYG_003-6a>¶
　　豆十實以菁菹　芹菹　鹿醢　韭菹(以韭切去/本末取中)¶
　　　　　　(四/寸)　　醓醢(豬肉鮓用鹽/酒料物調造)　兎醢¶
　　　　　　筍菹　魚醢　脾析(牛羊百葉切細/湯熟塩酒造)¶
　　　　　　豚胉(豬肩/上肉)¶
　　簠二實以黍　稷¶
　　簋二實以稻　粱¶
　　篚一實以制帛(壇東南/西向)¶
　　共設酒尊三　爵三(獻/)　饌盤一¶
<pb:KR2m0029_WYG_003-6b>¶
　　　　祝文案(壇/西)　罍洗一　盥盆二(露臺下/東西向)¶
　四配四壇¶
　　每壇羊一(五/體)　豕一(五/體)　鉶二　爵三　簠二¶
　　　　簋二　籩十　豆十(今籩豆/各八)篚一　饌盤一¶
　十哲(東哲五位總一壇/西哲五位總一壇)¶
　　每壇共豕一(分五體每/位一體)篚一　爵三(獻/)　饌盤一¶
　　每位爵一　鉶一　簠簋各一　籩豆各四¶
　東廡(西廡同/)¶
<pb:KR2m0029_WYG_003-7a>¶
　　共豕(舊一景泰六年增/為三解四十八分)篚一　爵三　酒尊一¶
　　　罍洗一　盥盆一　饌盤一¶
　　每三位為一壇　簠簋各一　籩豆各四　爵四¶
樂器目¶
　　鍾十六　磬十六　柷一　敔一　建鼔一¶
　　摶拊二　琴六　　瑟二　篴六　笙六¶
　　鳯簫二　横笛六　塤二　篪二　翟籥各四十八¶
　　麾一　　引節二　共樂生四十一人¶
<pb:KR2m0029_WYG_003-7b>¶
　　舞生五十人　　　歌六人¶
<pb:KR2m0029_WYG_003-8a>¶
¶
<pb:KR2m0029_WYG_003-9a>¶
¶
<pb:KR2m0029_WYG_003-10a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-10b>¶
儀注¶
　　祭前一日執事者設香案於牲房外賛引者引獻¶
　　官常服賛引唱詣省牲所唱省牲(執事者牽牲於/)¶
　　(香案前過/)賛引唱省牲畢(遂宰牲以毛血少許盛/)¶
　　(於盤其餘毛血以净器盛貯祭畢埋之是日觀樂/)¶
　　(并習儀/)¶
　　正祭日將行禮起鼔初嚴(遍燃庭燎香燭/)鼔再嚴¶
　　(樂舞生執事者名序立於丹墀兩傍/)鼓三嚴(賛引/)¶
<pb:KR2m0029_WYG_003-11a>¶
　　(引各獻官至㦸門下立候/)通賛唱樂舞生各就位¶
　　(樂舞生各以序進立於殿庭奏樂之所司節者分/)¶
　　(引舞生至丹墀東西兩階各序於舞佾之位司節/)¶
　　(在東則退至東四班舞生之首在西則退至西四/)¶
　　(班舞生之首相向立/)通賛唱執事者各司其事(各/)¶
　　(執事亦各以序進就位訖/)通賛唱陪祭官各就位¶
　　(衆官就位訖/)通賛唱分獻官各就位(各賛引引各/)¶
　　(分獻官至拜位各賛引退立東西訖/)通賛唱獻官¶
<pb:KR2m0029_WYG_003-11b>¶
　　就位(賛引引獻官至拜位賛引退立於獻官東西/)¶
　　(兩傍相向立訖/)通賛唱瘞毛血(執事者捧毛血正/)¶
　　(廟由中門出四配東西哲由左右門出兩廡隨之/)¶
　　(瘞於坎遂啓爼蓋/)通賛唱迎神(舞生執羽籥麾生/)¶
　　(舉麾/)唱樂奏咸和之曲(擊柷作樂/)通賛唱鞠躬拜¶
　　興拜興拜興拜興平身(獻官以下俱拜訖麾生偃/)¶
　　(麾樂盡擽敔/)通賛唱奠帛行初獻禮(捧帛者各捧/)¶
　　(帛執爵者各執虚爵賛引詣獻官前/)唱詣盥洗所¶
<pb:KR2m0029_WYG_003-12a>¶
　　(引獻官至盥洗所司盥者捧盆/)賛引唱搢笏(獻官/)¶
　　(搢笏盥畢進巾/)賛引唱出笏(獻官出笏/)賛引唱詣¶
　　酒罇所(引獻官至酒罇所/)賛引唱司罇者舉羃酌¶
　　酒(執爵者以爵受酒同捧帛者在獻官前行/)¶
　　(先聖帛爵由中門入四配帛爵左門入各於神案/)¶
　　(之側朝上立賛引隨引獻官亦由左門入/)唱詣¶
至聖先師孔子神位前(麾生舉麾/)唱樂奏寧和之曲(擊/)¶
　　(柷作樂賛引引獻官至神位前/)唱跪(獻官跪/)唱搢¶
<pb:KR2m0029_WYG_003-12b>¶
　　笏(獻官搢笏捧帛者轉身西向跪進帛於獻官右/)¶
　　(獻官接帛/)賛引唱奠帛(獻官獻帛以帛授接帛者/)¶
　　(奠於神位前案上執爵者轉身西向跪進爵於獻/)¶
　　(官右獻官接爵/)賛引唱獻爵(獻官獻爵以爵授接/)¶
　　(爵者奠於神位前/)賛引唱出笏(獻官出笏/)賛引唱¶
　　俯伏興平身詣讀祝位(讀祝位設於廟中香案前/)¶
　　(賛引引獻官至祝位麾生偃麾樂暫止讀祝者跪/)¶
　　(取祝文退立於獻官之左/)賛引唱跪(獻官竝讀祝/)¶
<pb:KR2m0029_WYG_003-13a>¶
　　(者皆跪/)通賛隨唱衆官皆跪(陪祭官俱跪訖/)賛引¶
　　唱讀祝(讀祝者讀畢仍將祝文跪置於祝案上退/)¶
　　(堂西朝上/)賛引與通賛同唱俯伏興平身(麾生舉/)¶
　　(麾不唱樂生接奏先未終之樂/)賛引唱詣¶
　復聖顔子神位前(引獻官至神位前/)唱跪搢笏(獻官/)¶
　　(搢笏捧帛者跪於獻官右進帛於獻官獻官接帛/)¶
　　賛引唱奠帛(獻官獻帛以帛授接帛者奠於神位/)¶
　　(前案上執爵者跪於獻官右進爵於獻官獻官接/)¶
<pb:KR2m0029_WYG_003-13b>¶
　　(爵/)賛引唱獻爵(獻官獻爵以爵授接爵者奠於神/)¶
　　(位前/)賛引唱出笏(獻官出笏/)賛引唱俯伏興平身¶
　　賛引唱詣¶
　宗聖曾子神位前(儀同復聖但捧帛執爵者跪於獻/)¶
　　(官左進帛爵訖/)賛引唱詣¶
　述聖子思子神位前(儀同前/)賛引唱詣¶
　亞聖孟子神位前(儀同前/)通賛隨唱行分獻禮(各賛/)¶
　　(引詣各分獻官前/)同唱詣盥洗所(各賛引引各分/)¶
<pb:KR2m0029_WYG_003-14a>¶
　　(獻官至冼所司盥者酌水/)賛引同唱搢笏(各分獻/)¶
　　(官搢笏盥畢進巾/)賛引同唱出笏(各分獻官出笏/)¶
　　賛引同唱詣酒罇所(引各分獻官詣酒罇所/)同唱¶
　　司罇者舉羃酌酒(各執爵以虚爵受酒與捧帛者/)¶
　　(俱在分獻官前行各至堂及兩廡神案之側朝神/)¶
　　(位立候正廟/)賛引唱詣東哲西哲東廡西廡神位¶
　　前(各賛引引各分獻官詣東哲西哲俱由左門進/)¶
　　(東廡西廡各詣廡至神位前/)同唱跪同唱搢笏(獻/)¶
<pb:KR2m0029_WYG_003-14b>¶
　　(官竝各分獻官搢笏東哲東廡捧帛者轉身跪於/)¶
　　(分獻官右西哲西廡捧帛者跪於分獻官左進帛/)¶
　　(分獻官接帛/)賛引同唱奠帛(分獻官獻帛以帛授/)¶
　　(接帛者奠於神位前案上捧爵者轉身進爵如進/)¶
　　(帛儀分獻官接爵/)賛引同唱獻爵(分獻官獻爵以/)¶
　　(爵授接爵者獻於神位前/)賛引同唱出笏(各獻官/)¶
　　(出笏/)賛引同唱俯伏興平身賛引同唱復位(麾生/)¶
　　(偃麾擽敔樂止各賛引引各獻官至原拜位立執/)¶
<pb:KR2m0029_WYG_003-15a>¶
　　(事者亦隨至罇所立候/)通賛唱行亞獻禮(賛引詣/)¶
　　(獻官前/)唱詣酒罇所(引獻官至酒罇所/)賛引唱司¶
　　罇者舉羃酌酒(各執爵者以虚爵受酒前行至廟/)¶
　　(如初獻儀賛引引獻官亦由左門入/)唱詣¶
至聖先師孔子神位前(麾生舉麾/)唱樂奏安和之曲¶
　　(擊柷作樂賛引引獻官至神位前如初獻獻爵之/)¶
　　(儀行禮訖賛引引獻官如前出至原位麾生偃麾/)¶
　　(櫟敔樂止/)通賛唱行終獻禮(賛引引獻官竝執事/)¶
<pb:KR2m0029_WYG_003-15b>¶
　　(者儀同亞獻但麾生舉麾/)唱樂奏景和之曲(擊柷/)¶
　　(作樂行禮復位俱如初惟執爵者不必出廟外俱/)¶
　　(在廟内兩傍立候徹饌麾生偃麾櫟敔樂止/)通賛¶
　　唱飲福受胙(進福酒者捧爵進福胙者捧盤立於/)¶
　　(神位之東又令一執事取正壇羊左肩胙置於盤/)¶
　　賛引唱詣飲福位(飲福位乃讀祝位也又令二執/)¶
　　(事先立於廟内兩傍賛引引獻官至飲福位捧福/)¶
　　(酒福胙者轉身向西立於獻官傍前廟内二執事/)¶
<pb:KR2m0029_WYG_003-16a>¶
　　(行於獻官西與捧爵捧胙者相對/)賛引唱跪搢笏¶
　　(獻官跪搢笏進福酒者跪於獻官右進爵於獻官/)¶
　　賛引唱飲福酒(獻官接酒飲訖西傍接福酒者跪/)¶
　　(於獻官左接爵捧福胙者跪於獻官右進胙於獻/)¶
　　(官/)賛引唱受胙(獻官接胙訖西傍接福胙者跪於/)¶
　　(獻官左接捧胙由中門出/)賛引唱出笏(獻官出笏/)¶
　　賛引唱俯伏興平身復位(賛引引獻官至原拜位/)¶
　　通賛唱鞠躬拜興拜興平身(各官俱拜訖/)通賛唱¶
<pb:KR2m0029_WYG_003-16b>¶
　　徹饌(麾生舉麾/)唱樂奏咸和之曲(擊柷作樂執事/)¶
　　(者各於神位前将籩豆稍移動復立於原位舞生/)¶
　　(直執其籥與翟同司節者在東進立於東一班舞/)¶
　　(生之首在西者進立於西一班舞生之首舉節朝/)¶
　　(上分引舞生於丹陛東西序立相向樂盡麾生偃/)¶
　　(麾櫟敔樂止/)通賛唱送神(麾生舉麾/)唱樂奏咸和¶
　　之曲(擊柷作樂/)通賛唱鞠躬拜興拜興拜興拜¶
　　興平身(各官俱拜訖樂盡麾生偃麾櫟敔樂止/)¶
<pb:KR2m0029_WYG_003-17a>¶
　　通賛唱讀祝者捧祝進帛者捧帛(執事者各詣神/)¶
　　(位前待讀祝者先跪取祝文捧帛者跪取帛齊轉/)¶
　　(身向外立/)通賛唱各詣瘞所(正殿由中門出四配/)¶
　　(十哲由左門出兩廡執事者取帛隨班出/)通賛唱¶
　　望瘞(麾生舉麾/)唱樂奏咸和之曲(擊柷作樂捧祝/)¶
　　(帛者過訖/)賛引唱詣望瘞位(各賛引引獻官分獻/)¶
　　(官陪祭官至瘞所/)賛引唱祝板一帛一段數至九¶
　　段(待焚訖樂盡麾生偃麾樂止/)賛引通賛同唱禮¶
<pb:KR2m0029_WYG_003-17b>¶
　　畢¶
祝文¶
　　維¶
　　某年嵗次某甲子某月朔某日某甲子某衙門某¶
　　官某等敢昭吿於¶
至聖先師孔子惟¶
師德配天地道冠古今刪述六經垂憲萬世兹惟仲(春/秋)¶
　　謹以牲帛醴齊粢盛庶品式陳明薦以¶
<pb:KR2m0029_WYG_003-18a>¶
　復聖顔子¶
　宗聖曾子¶
　述聖子思子¶
　亞聖孟子配尚¶
饗¶
祭祀榜文式¶
(至為祭祀事照得某年某月初一日丁闕致祭例齋戒/  聖先師孔子其供事并執事官員人等俱依)¶
　(至日行禮毋得臨期違悞不便須至榜者/  計開)¶
<pb:KR2m0029_WYG_003-18b>¶
　　　(一陳設樂器并樂舞生位某/              同)　(生員充之後/)¶
　　　(一省牲引賛某羹某官二員某/一監宰煮并造  醢)　(某/)　(太學用/)¶
　　　　　　　　　　(助教掌饌二員外郡以生員/充之)¶
　　　(一監饌二員某/)　(某郡太學用學正學録二員/外  以生員充之)¶
　　　(一提調瘞坎二名某/一)　(某/)¶
　(正壇陳設并収及司香燭鎻鑰四名某/                  某)　(某/)　(某/)¶
　　　(一東廡陳設并収及司香燭鎻鑰二名某/              某)¶
　　　(一西廡陳設并収及司香燭鎻鑰二名某/              某)¶
<pb:KR2m0029_WYG_003-19a>¶
　　　(一監禮官二員某官某/)　(某/)　(太學有御史二/員外郡無)¶
　　　(一引班官二員某/)　(某/)　(太學用序班二員外/郡無)¶
　　　(一通賛某/一引賛某)　(某/)¶
　　　(正獻官某官某/)　(太學欽遣外郡以所在長官/充之)¶
　　　(一司執燈籠二名某/)　(某/)　(太學用監生外郡/無)¶
　　　(一司罇某/一罍洗某)¶
(至聖先師孔子并捧帛詣瘞坎某/      一進帛)¶
　　　(一執爵三獻徹饌捧饌詣瘞坎某/一讀祝捧祝詣瘞坎某)¶
<pb:KR2m0029_WYG_003-19b>¶
　(復聖顔子爵并捧帛詣瘞坎某/    一進)¶
　(宗聖一執爵三獻并徹饌捧饌詣瘞坎某/    曾子)¶
　(述聖子思子列同前/亞聖孟子開)¶
　(東哲一引賛某/)¶
　　　(分獻官某官某詣瘞坎某/一進帛并捧帛)¶
　(西哲一執爵三獻并徹饌捧饌詣瘞坎某/    開列同前)¶
　(東廡一引賛某/)¶
　　　(一司罇罍洗某/分獻官某官某)　(某/)¶
<pb:KR2m0029_WYG_003-20a>¶
　　　(一進帛并捧帛詣瘞坎某詣瘞坎某/一執爵三獻并徹饌捧饌)¶
　(西廡開列同前胙某/    一進胙受)¶
　　　(一進爵受爵某洗滌并収官一員某/一司樂器祭器)　(太學用/)¶
　(啓聖祠/)　　　　(助教外郡生員充之/)¶
　　　(正獻官某官某官某/分獻官二員某)　(某/)¶
　　　(右/衆)　(榜/通)　(諭/知)¶
　(年/)　(月/)　　　(日/)¶
釋菜儀¶
<pb:KR2m0029_WYG_003-20b>¶
春秋仲月上丁凡附郭州縣俱行釋菜禮國學則月朔¶
行之前期關領祭品午後省牲貯毛血以俟瘞埋乃齋¶
宿¶
陳設目¶
　正壇(各州縣丁祭則增羊一豕一/)¶
　　兎一(作醢/)　&KR0037;　　　　栗　　　　菁菹¶
　　酒罇一(連勺/一)爵三　　　籩二　　　豆二¶
　　罍洗一(連勺/一)盥盆一　　羃巾一　　帨巾一¶
<pb:KR2m0029_WYG_003-21a>¶
　　香爐一　　燭臺二¶
　東配(二位共一壇/西配同)¶
　　兎一　　　&KR0037;　　　栗　　　　　菁菹¶
　　爵三　　　籩二　　　豆二　　　香爐一¶
　　燭臺二¶
　東哲(五位共一壇/西哲同)¶
　　&KR0037;　　　　栗　　　菁菹　　　爵三¶
　　籩二　　　豆一　　　香爐一　　燭臺二¶
<pb:KR2m0029_WYG_003-21b>¶
　東廡(五十八位共一壇/西廡同)¶
　　制同十哲　酒罇一(連勺/一)罍洗一　　盥盆一¶
<pb:KR2m0029_WYG_003-22a>¶
¶
<pb:KR2m0029_WYG_003-23a>¶
¶
<pb:KR2m0029_WYG_003-24a>¶
儀注¶
　　祭之日先於廟廡陳設如儀酒罇盥洗之所依釋¶
　　奠禮陳設於丹墀執事者先就位各賛引分東西¶
　　立分獻官各教官具常服分列於紅門左右諸生¶
　　排班俟獻官至通賛唱排班(獻官以下各就位/)通¶
　　賛唱班齊通賛唱闢户(未行禮之先禮生二人在/)¶
　　(廟内兩傍立待聞唱即闢之/)通賛唱鞠躬拜興拜¶
　　興拜興拜興平身(獻官以下俱拜執爵者各執虚/)¶
<pb:KR2m0029_WYG_003-24b>¶
　　(爵以俟/)賛引唱行禮(賛引引獻官/)賛引唱詣盥洗¶
　　所(引獻官至洗所司洗者酌水盥畢進巾/)賛引唱¶
　　詣酒罇所(引獻官至罇所/)賛引唱司罇者舉羃酌¶
　　酒(各執事者以前虚爵受酒在獻官前行/)¶
　　(先師爵由中門進四配由左門入各立於神案之/)¶
　　(側朝上立賛引獻官亦由左門入/)唱詣¶
至聖先師孔子神位前(引獻官至神位前/)唱跪(獻官跪/)¶
　　(執爵者轉身跪於獻官右進爵於獻官獻官接爵/)¶
<pb:KR2m0029_WYG_003-25a>¶
　　賛引唱獻爵(獻官獻爵以爵授接爵者奠於神位/)¶
　　(前/)賛引唱俯伏興平身詣¶
　復聖顔子神位前(引獻官至神位前/)唱跪(獻官跪執/)¶
　　(爵者轉身跪於獻官右進爵於獻官獻官接爵/)賛¶
　　引唱獻爵(獻官獻爵以爵授接爵者奠於神位前/)¶
　　賛引唱俯伏興平身詣¶
　宗聖曾子神位前(儀同前但執爵者跪於獻官左進/)¶
　　(爵訖/)唱詣¶
<pb:KR2m0029_WYG_003-25b>¶
　述聖子思子神位前(儀同前/)通賛隨唱行分獻禮(各/)¶
　　(賛引詣各分獻官前/)唱詣盥洗所(各賛引引各分/)¶
　　(獻官至洗所司洗者酌水盥畢進巾/)賛引唱詣酒¶
　　罇所(引各分獻官至酒罇所/)同唱司罇者舉羃酌¶
　　酒(各執事者以虚爵受酒在分獻官前行各至廟/)¶
　　(及兩廡神案之側朝神位立俟/)正賛引唱詣¶
　亞聖孟子神位前各賛引隨唱詣¶
　東哲西哲東廡西廡神位前(各賛引引各分獻官東/)¶
<pb:KR2m0029_WYG_003-26a>¶
　　(哲西哲俱由左門進各至神位前/)同唱跪(獻官分/)¶
　　(獻官俱跪東哲東廡執爵者轉身跪於分獻官右/)¶
　　(亞聖位西哲西廡執爵者跪於獻官分獻官左進/)¶
　　(爵於獻官分獻官各獻官接爵/)賛引同唱獻爵(獻/)¶
　　(官分獻官獻爵以爵授接爵者奠於神位前/)賛引¶
　　同唱俯伏興平身復位(各賛引引獻官分獻官依/)¶
　　(次由左門出至原拜位訖/)通賛唱鞠躬拜興拜興¶
　　拜興拜興平身(獻官以下俱拜訖/)通賛唱闔户(其/)¶
<pb:KR2m0029_WYG_003-26b>¶
　　(内二禮生即闔之/)通賛唱禮畢¶
木主詁¶
在昔祀吾夫子或以繪像或以塑像闕里志司㓂像凭¶
几像乘輅像行教小影及唐呉道子所畫皆繪像之著¶
者也而鬚眉有無孔叢子所載不同則畫像寧得其真¶
乎漢光和唐開元皆畫七十二子像宋紹興亦有畫賛¶
石刻今在杭庠尊經閣下夫孔子之像尚且未必真况¶
於諸弟子像安得人人而貌之乎塑像本自佛教去孔¶
<pb:KR2m0029_WYG_003-27a>¶
子殆五百年彷彿畫像而土木其形者耳𤣥宗出王者¶
衮冕服以衣孔子似木像可被衣裳者而與門弟子咸¶
服衮冕無復等殺祥符九旒九章桓圭以玉易木崇寧¶
十二旒而服九章元遂從而左袵之至正綂中絳縣學¶
博猶以釐正左袵請夫惟土木偶像也是故章甫而冕¶
旒而左袵惟庸妄人之所為而無復義理且肥瘠短長¶
塑工皆得匠意妄作就使克肖而温良恭儉譲之貌不¶
存焉吾夫子之神其據之乎朱子曰宣聖本不當設像¶
<pb:KR2m0029_WYG_003-27b>¶
只合設主以祭蓋像則䙝主則神束帛結菆則又太樸¶
而不可以常祀惟設為木主最為得禮之中故我太祖¶
髙皇帝毅然改為木主世宗肅皇帝又命盡撤塑像而¶
後千古祀典之謬一革而新焉洪武因仍舊式嘉靖裁¶
文返質合於古道天下學校欽遵今録其式如左¶
<pb:KR2m0029_WYG_003-28a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-28b>¶
　洪武年間欽定大成至聖文宣王木主長三尺三寸¶
　五分連上雲下座共五尺二寸濶七寸連左右雲共¶
　二尺一寸五分嘉靖中定先師木主髙二尺三寸七¶
　分濶四寸厚七分座髙四寸長七寸厚三寸四分朱¶
　地金書¶
　四配(式同正位而尺寸殺之/)¶
　洪武制木主各長一尺九寸五分連上雲下座共三¶
　尺濶五寸連左右雲共一尺一寸嘉靖改各髙一尺¶
<pb:KR2m0029_WYG_003-29a>¶
　五寸濶三寸二分厚五分座髙四寸長六寸厚二寸¶
　八分赤地墨書　　啓聖公神主與四配同¶
　十哲　兩廡¶
　洪武制木主各長一尺九寸濶四寸連座共二尺五¶
　寸兩廡諸賢木主各長一尺七寸濶三寸連座共二¶
　尺一寸嘉靖制十哲及兩廡木主俱髙一尺四寸濶¶
　二寸六分厚五分座髙二寸六分長四寸厚二寸赤¶
　地墨書¶
<pb:KR2m0029_WYG_003-29b>¶
　嘉靖制左丘明以下木主各髙一尺三寸四分濶二¶
　寸三分厚四分座髙二寸六分長四寸厚二寸赤地¶
　墨書¶
　　　凡從祀賢儒木主背書姓名位次以防混亂¶
釋奠詁¶
釋奠亦曰舎奠賈公彦曰奠之為言停停饌具而已陳¶
祥道曰奠者陳而奠之也鄭氏曰設薦饌酌奠而已無¶
迎尸以下事考之儀禮賓聘歸至于禰薦脯醢觴酒陳¶
<pb:KR2m0029_WYG_003-30a>¶
陳者所以奠之釋奠設薦而已可知也特牲饋食奠觶¶
於尸未至之前則釋奠無迎尸可知也孔疏云釋奠無¶
尸者主於行禮非報功也古者釋奠施於山川廟社或¶
施於學周禮大祝大㑹同造於廟宜於社過大山川則¶
用事焉反則舎奠又甸祝舎奠於祖廟禰亦如之此施¶
於山川廟社者也大司樂樂祖祭於瞽宗文王世子春¶
官釋奠於其先師秋冬亦如之凡始立學者釋奠於先¶
聖先師行事必以幣大昕鼓徵乃命有司行事興秩節¶
<pb:KR2m0029_WYG_003-30b>¶
祭先聖先師及東序釋奠於先老王制釋奠於學以訊¶
馘告此施於學者也釋奠於學有常時之奠四文王世¶
子所載言春秋冬不言夏鄭氏以為宜從春可知是嵗¶
四祀也有非時之奠三始立學天子視學出征告訊是¶
也所謂釋奠有牲幣有合樂有獻者大祝之釋奠吿祭¶
也而凡吿必用牲幣載於曾子問與夫始立學釋奠以¶
幣此牲幣之證文王世子釋奠必有合劉敞曰合樂也¶
此合聲與舞之證聘禮觴酒陳席於阼薦脯醢三獻一¶
<pb:KR2m0029_WYG_003-31a>¶
人舉爵獻從者行酬乃出此獻酬之證今牲帛樂舞咸¶
具而獻酬則苐存飲福行於三獻之後葢其簡也古者¶
四時常祀苐祀先師周禮凡有道者有徳者使教焉祭¶
於瞽宗此謂先師若禮有髙堂生樂有制氏之類此謂¶
經師葢學生常祀惟此三禮義宗所謂四時入學不及¶
先聖天子視學廼祭先聖與夫立學吿訊亦兼先聖先¶
師者是也或曰舜禹湯文為先聖當時左右四聖成其¶
德業者為先師古無明文然舜禹湯文帝王之師天下¶
<pb:KR2m0029_WYG_003-31b>¶
學校祀之則僭常祀則凟惟吾孔子之聖生民未有自¶
天子達於庶人均之有師道焉稱曰至聖先師孔子而¶
配享者從祀者苐稱先賢先儒禮有隆殺祀通天下葢¶
萬世不能易也祀名釋奠故𢎞治間改分獻為分奠今¶
賛者猶稱分獻似誤¶
釋菜詁¶
釋菜亦曰舎菜亦曰舎萌大胥春入學舎菜合舞鄭司¶
農以菜為蔬食菜羮之菜康成云舎即釋也菜蘋藻之¶
<pb:KR2m0029_WYG_003-32a>¶
屬舎萌者占夢季冬乃舎萌於四方是也注云舎萌猶¶
釋菜也萌菜始生也士昏禮婦奠舅姑執笲菜毛詩采¶
蘋于以奠之宗室牖下葢釋菜之禮猶摯然婦見舅姑¶
摯用&KR0037;栗腵脩若沒而廟見則釋菜弟子見師摯用束¶
脩若禮於先師則亦釋菜至於舎萌以贈惡夢則用以¶
祓矣䘮大記大夫士既殯而君往弔焉釋菜於門内亦¶
用以祓此皆不但為摯用也故知釋菜禮輕非釋奠比¶
而注王制者以釋奠獻馘為釋菜奠幣則遂混釋菜釋¶
<pb:KR2m0029_WYG_003-32b>¶
奠而一之南齊王儉以為始教皮弁釋菜示敬道也中¶
朝以來釋菜禮廢今之所行釋奠而已則是釋菜更隆¶
於釋奠乎文王世子始立學者既興(釁/)器用幣然後釋¶
菜不舞不授器葢釋奠則舞舞則司兵司戈司盾授舞¶
者器釋菜不然虞庠儐于東序一獻無介禮皆最簡即¶
大胥有舎菜合舞乃先舎菜後合舞也樂正習舞釋菜¶
亦將習舞先釋菜也入學也釁器也皮弁也頖宮之舎¶
菜有三而總之皆以芹藻薦忱茍有明信澗溪沼沚之¶
<pb:KR2m0029_WYG_003-33a>¶
毛蘋蘩薀藻之菜筐筥錡釜之器潢汙行潦之水可薦¶
於鬼神此之謂也今制月朔釋菜僅行之於國學而郡¶
國則於朔望之晨爇香展謁而已然爇香於古未有郊¶
特牲曰蕭合黍稷臭陽達於墻屋故既奠然後焫蕭合¶
羶薌凡祭慎諸此陳澔曰蕭香蒿也取此蒿及牲之脂¶
膋合黍稷而燒之使其氣旁達於墻屋是以臭而求諸¶
陽今不奠而焫香木與夫奠而不焫蕭合羶薌非古義¶
矣香木多出嶺南成周盛時未入包匭近世迺多用之¶
<pb:KR2m0029_WYG_003-33b>¶
以祭朝廷時或遣使降香致敬所謂禮時為大殆此類¶
乎抑或聖人聲教既已施及蠻貊以其方物附於薦馨¶
固亦無所不可乎¶
齋戒詁¶
祭所以交神明也神明其徳防其邪物訖其嗜欲心不¶
茍慮必依於道手足不茍動必依於禮身不聴樂不敢¶
散其志所以致精明之徳而齊不齊以致其齋也散齋¶
七日以定之致齋三日以齊之致齋於内散齋於外是¶
<pb:KR2m0029_WYG_003-34a>¶
故先期十日太宰率執事而卜日遂戒大司㓂於戒之¶
日涖誓百官戒於百族而又協之以太史審之以遂師¶
相之以司士卜之日王立於澤親聴誓命獻命庫門之¶
内戒百官也太廟之命戒百姓也其戒曰各惕其職百¶
官廢職服大刑滌狼氏執鞭以趨誓之以殺轘鞭墨嚴¶
之至也既戒而散齋矣散齋雖豫外事不御不樂不弔¶
不飲酒不茹葷不賓不鳴佩䘮者則弗見也不蠲則弗¶
見也凡不以哀欲惡貳其心而已致齋則王即齋宮百¶
<pb:KR2m0029_WYG_003-34b>¶
官御事各即其齋晝夜處於適寝不豫外事祭義所謂¶
思其居處思其笑語思其志意思其所樂思其所嗜齋¶
三日必見其所祭者精誠之極也而後可交於神明三¶
日齋七日戒此常禮也迺先儒謂人君卜日則散齋卜¶
尸則致齋大夫前祭一日筮尸則散齋九日致齋一日¶
士前祭三日筮尸則致齋三日則其禮有隆殺焉至於¶
飲食車服亦與恒異膳夫五日三舉玉府王齊則共食¶
玉鬯人齊事共其秬鬯及期物人薦鬯犧人薦醴則齋¶
<pb:KR2m0029_WYG_003-35a>¶
食異饌也諸侯𤣥冠丹組纓士𤣥冠綦組纓與夫綪佩¶
爵&KR1302;𤣥端素端則齋服異色也君羔幦虎犆大夫士鹿¶
幦豹犆則齋車異飾也王制天子齋戒受諫冡宰齊戒¶
受質月令先立春三日天子迺齊昏禮𤣥冕齊戒玉藻¶
將適公所齊戒居外寝沐浴儀禮疾者齊處適寝國語¶
耕籍齊三日古者凡有大事致其恭敬則無所不齊而¶
祀典為尤重云我聖祖諭陶凱曰經言鬼神無常享享¶
於克誠人謹方寸於此而能格神明於彼由至誠也然¶
<pb:KR2m0029_WYG_003-35b>¶
人心操舎無常必有所儆而後無所放耳迺命禮部鑄¶
銅人髙尺五寸手執簡書曰齋戒三日致齋則致朕前¶
庶朕心有所儆惕而不敢放也又曰釐齊心志對越神¶
明此心不能不為事物所動檢持甚難葢防閑此身使¶
不妄動則自信已能若防閑此心使不妄動尚難能也¶
葢檢心如此而後可為神明其德祭則受福此非與祭¶
臣工共當恪遵無斁者乎令甲凡遇大祭祀前期七日¶
陪祭官詣中書省受誓戒曰某月某日皇帝有事於某¶
<pb:KR2m0029_WYG_003-36a>¶
神爾百官其聴誓戒祭祀必先齊戒然後可以感神眀¶
戒者禁止其外事齊者整齊其内心凡戒是沐浴更衣¶
别於乾浄房舎宿歇不飲酒不食蔥韭薤蒜不問疾不¶
弔䘮不聴樂不理刑名不與妻妾同處此便是戒凡齋¶
是専一其心十分謹慎不思别事才舉意時便想着合¶
祭那箇神道模様如在虛空如在頭上如在靣上如此¶
思想謹慎使其心至誠此便是齋如大祭祀齋戒七日¶
前四日戒後三日齋爾百官受誓之後各惕其職不共¶
<pb:KR2m0029_WYG_003-36b>¶
其事國有常刑此洪武二年禮部所擬也奉聖㫖大祀¶
宗廟是我祖宗只教百官齋戒三日餘准所擬後二年¶
仍定祀天地齋戒十日太廟社稷七日山川百神五日¶
先農三日兩京孔廟之祭則先期十日行㑹四日演樂¶
隔日庀事外&KR0511;國則先一日演樂齋宿然亦有不盡然¶
者夫齋戒宜稟令甲况士人誦法孔子一嵗兩祀此而¶
猶然忽諸不知其可也¶
祭時詁¶
<pb:KR2m0029_WYG_003-37a>¶
祭必用丁葢丙丁屬火文眀之象而丁其眀之盛丙其¶
眀之初故祠令用丁不用丙至日質眀行事亦取隂陽¶
之交神屬隂神就人隂交陽也故求之隂陽之介古者¶
天子視學大昕鼓徵所以警衆也衆至然後天子至焉¶
命有司興秩節致祭先師先聖小宗伯祭之日吿時於¶
王雞人大祭祀掌夜嘑旦以&KR1127;百官康成曰夜夜漏未¶
盡時也嘑旦以警起百官使夙興則質眀在昧爽後也¶
子路為季氏宰季氏逮闇而祭論者以為不敬他日祭¶
<pb:KR2m0029_WYG_003-37b>¶
子路與室事交乎户堂事交乎階質眀而始行事晏朝¶
而退孔子聞之曰孰謂由也而不知禮乎唐制凡祀以¶
日未明十五刻大官令率宰人以鸞刀割牲祝史以豆¶
歛毛血置饌所釋奠孔廟未明三刻諸饗官各服祭服¶
入久之刺史方至又皇太子釋奠平明服學生之服立¶
於門外葢夜而割牲無夜祭者至宋釋奠仲春用丑時¶
七刻仲秋用丑時一刻則夜半而祭不止逮闇矣或者¶
先期省牲不欲久頓秋暑未退更為夙戒乎然日取文¶
<pb:KR2m0029_WYG_003-38a>¶
明時用幽闇於義為舛藻嘗陪祀國學見其漏盡二鼔¶
輙祭心竊非之旋有具疏論之者謂非祭丁迺祭丙然¶
亦未能改也&KR0511;國尤無定時竊謂宜師古禮定以質明¶
行事庶俾廟庭禮儀更肅橋門觀聴更新耳郊特牲饋¶
食迺諸侯士祖禰祭禮而其儀曰厥明日夙興朱子家¶
禮凡祭告皆用厥明固知釋奠先師不必以未央之夜¶
為敬也古者祭饗皆設庭燎司烜共之火師監之其數¶
則天子百公五十餘三十以為不若是則不嚴且敬也¶
<pb:KR2m0029_WYG_003-38b>¶
今皆廢而不用尤非質明不可¶
省牲詁¶
大亨之饗牲牷為重周禮牧人掌之凡陽祀用騂牲毛¶
之隂祀用黝牲毛之望祀各以其方之色牲毛之凡時¶
祀之牲必用牷物外祭毁事用尨可也純色謂牷完體¶
謂犧祭之日君牽牷卿大夫序從司徒奉牛宗伯奉雞¶
司馬奉馬羊司㓂奉犬司空奉豕太宰太僕賛事封人¶
共水藁充人共其互與盆簝諸侯則士執芻君執鸞刀¶
<pb:KR2m0029_WYG_003-39a>¶
羞嚌詩云執其鸞刀以啓其毛凡大祭祀皆然不止於¶
郊丘廟社而已也大宗伯祀大神享大鬼祭大示宿眡¶
滌濯省牲鑊小宗伯大祭祀省牲眡滌濯及詔於庭而¶
麗於碑則王射之國語曰禘郊之事天子必自射其牲¶
然考周禮司弓矢凡祭祀共射牲之弓矢則射牲之禮¶
凡祀皆然亦非特行於禘郊也漢郊祀志武帝祠后土¶
令侍中儒者皮弁縉紳射牛葢猶行古之道者矣夫古¶
者養老之禮天子袒割况先聖先師之祭哉今制國學¶
<pb:KR2m0029_WYG_003-39b>¶
之祀用大牢牛羊豕各一牛用黄黝純色太常供牲祠¶
官監宰獻官分獻官省之外&KR0511;國用少牢則羊豕各一¶
而已牲無常牧臨時取辦先祭一日省牲如常儀¶
燔瘞詁¶
爾雅祭天曰燔柴祭地曰瘞埋祭山川曰&KR1297;縣祭川曰¶
浮沈周禮以禋祀昊天上帝以實柴祀日月星辰以槱¶
燎祀司中司命飌師雨師以血祭祭社稷五祀五嶽以¶
貍沈祭山林川澤記曰燔柴于泰壇祭天也瘞埋于泰¶
<pb:KR2m0029_WYG_003-40a>¶
圻祭地也又曰列祭祀瘞繒則古禮燔非特帛瘞非特¶
毛血也其禮之先後説亦不同崔靈恩謂祭天以燔柴¶
為始祭地以瘞血為先是燔瘞各有所先賈公彦以為¶
燔瘞在作樂降神之後而禮神又燔瘞之後則燔瘞俱¶
在祭先曾子問曰天子將出必以幣帛皮圭吿於祖禰¶
反必吿設奠卒歛幣玉藏諸兩階之間乃出此則所謂¶
瘞繒者又瘞於既事之後矣郭璞云祭天既祭積柴燒¶
之祭地既祭埋藏之則燔瘞亦俱在後與崔賈説異周魏¶
<pb:KR2m0029_WYG_003-40b>¶
之間燔柴皆在祭末所燔則漢用牲首晉用左胖唐用¶
牲脅以祭義考之升首所以報陽則天地燔瘞固當用¶
首乃周禮羊人犬人亦有伏瘞則是凡牲皆瘞也詩云¶
圭璧既卒書金縢爾之許我我其以璧與圭歸俟爾命¶
則亦幣玉皆瘞之證今制幣燎於祭畢毛血瘞於迎神¶
與古不同葢毛血所以瘞者禮運云薦其血毛禮器云¶
血毛詔於室國語云毛以吿物血以吿殺葢血在内為¶
吿幽毛在外為吿全以明表裏之純故用之於祭先也¶
<pb:KR2m0029_WYG_003-41a>¶
儀禮大夫士無祼禮故殺牲而後迎牲迎牲而後迎尸¶
天子諸侯有祼禮故迎尸而後迎牲葢尸入則祼牲入¶
則用幣於庭以吿將殺既殺則薦血毛於室以吿幽全¶
既祼然後焫蕭所謂燔燎羶薌見以蕭光以報氣者也¶
羶者膟膋之氣薌者黍稷之氣蕭合膟膋黍稷而燔燎¶
之在朝事之節則燔多在前而血毛言詔不言瘞則瘞¶
似在後然皆不可攷矣祼也瘞貍也皆求神於隂也燔¶
柴瞷蕭燔帛皆求神於陽也今祀無祼古者大夫士之¶
<pb:KR2m0029_WYG_003-41b>¶
禮也抑亦宗廟有祼天地無祼義各有所重猶不失為¶
敬之至也¶
迎神樂詁¶
周人尊禮而辨神於幽故先祼而求諸隂殷人尊神而¶
求神於明故先樂而求諸陽郊特牲曰殷人尚聲臭味¶
未成滌蕩其聲樂三闋然後出迎牲聲音之號所以詔¶
吿於天地之間也周官大司樂凡樂黄鍾為宮大吕為¶
角太簇為徵應鍾為羽於宗廟之中奏之若樂九變則¶
<pb:KR2m0029_WYG_003-42a>¶
人鬼可得而禮矣良由人神寥絶其接不易冥漠之表¶
而欲以聲音召之非三闋九變未易感通宋大觀釋奠¶
迎神曲黄鍾宫大吕角太簇徵應鍾羽各一成元制黄¶
鍾宫乃至三成大吕角太簇徵應鍾羽各三成以合九¶
變今所奏迎神苐用宋黄鍾一曲而調改太簇羽以義¶
揆之九成固繁一奏則太迫矣且一奏初動而賛者即¶
唱鞠躬是音樂未暢而神已來歆既不焫蕭以臭陽達¶
墻屋又不祼鬯以臭隂達重泉雖几筵如在而降格似¶
<pb:KR2m0029_WYG_003-42b>¶
易言之宜於迎神之後獻官陪祭者凝立以待樂奏過¶
半然後下拜庶幾得之¶
拜儀詁¶
兩手垂下曰拜周禮作&KR0596;今賛所謂鞠躬拜者即書稱¶
拜手稽首是也禮曰拜服也稽手服之甚也拜手手拜¶
也稽首首至地稽留也稽顙則以首叩地荀卿云平衡¶
曰拜下衡曰稽首至地曰稽顙周禮大祝辯九&KR0596;一稽¶
首二頓首三空首四振動五吉&KR0596;六㓙&KR0596;七奇&KR0596;八褒¶
<pb:KR2m0029_WYG_003-43a>¶
&KR0596;九肅&KR0596;葢以輕重叙之稽首之禮最重記曰大夫之¶
臣不稽首避君也孟武伯曰非天子寡君無所稽首知¶
武子曰天子在君稽首寡君懼矣是稽首者諸侯於天¶
子大夫士於其君之禮也故以之事先師焉&KR0592;首則首¶
頓於手而已説文&KR0592;下首也何註首叩地即起也晉穆¶
嬴抱太子䪺首於趙宣子魯季平子頓首於叔孫則䪺¶
首非施於尊者之禮矣空首不至於手苐空其首何註¶
以為首至手而不相接振動者以手振動禮之輕者也¶
<pb:KR2m0029_WYG_003-43b>¶
鄭謂王動色變為振動之拜疑悮吉&KR0596;者拜而後稽顙¶
㓙&KR0596;者稽顙而後拜説見檀弓奇&KR0596;者一拜也儀禮鄉¶
飲鄉射聘禮士相見凡禮之殺者皆一拜也肅拜俯其¶
手而肅之婦人與介者之拜也少儀曰婦人雖有君賜¶
肅拜(句/)為尸坐則不手拜(句/)肅拜(句/)所謂手拜者手至¶
地也士昏禮婦拜扱地是也褒&KR0596;者鄭注褒讀為報再¶
拜也古者非君非父非師但再拜而已故禮莫重於四¶
拜唐宋釋奠苐再拜則太簡然唐制再拜者九宋制再¶
<pb:KR2m0029_WYG_003-44a>¶
拜者二十六則又太煩至送神又皆不拜繁簡葢胥失¶
之今制前後皆四拜飲福再拜可謂得禮之中¶
奠帛詁¶
周官大宰以九賦歛財賄有幣餘之賦以祀五帝祀之¶
日賛玉幣爵之事祀大神示亦如之小宰凡祭祀亦賛¶
玉幣爵國語酬幣宴貨以示容合好故侑食有侑幣用¶
饗有酬幣而禮神亦有奠幣所以將其誠敬也肆師立¶
大祀用玉帛牲牷立次祀用牲幣立小祀用牲然攷典¶
<pb:KR2m0029_WYG_003-44b>¶
瑞所職則中祀未嘗無玉日月星辰有圭璧山川有璋¶
邸是也小祀亦或用幣釋幣于禰釋幣于行與夫息民¶
祈以幣大灾奉玉幣之類不一而足凡用幣之禮其色¶
則天地四方各象其類大宗伯云各放其器之色是也¶
宗廟則𤣥纁雜焉聘禮制𤣥纁注以為𤣥纁之率𤣥居¶
三纁居二是也其數則十端為束曾子問禆冕執束帛¶
升聘禮𤣥纁束是也其長則一丈八尺天子廵狩禮所¶
載是也其奠則或於几上或於几下曾子問奠于殯東¶
<pb:KR2m0029_WYG_003-45a>¶
几上聘禮𤣥纁束奠于几下出是也其埋則廟階之間¶
曾子問歛幣玉藏諸兩階之間聘禮埋於西階東是也¶
古者有燔瘞之幣有禮神之幣有從爵之酬幣酬幣施¶
於賓主之侑與酬也非祭祀所用今祭禮神之幣名曰¶
制帛正位用綾餘用絹俱白色長同古制祭畢燔而不¶
瘞其奠在初獻之前而樂與初獻同奏攷大成釋奠樂¶
譜乃成化中所刻其奠帛初獻各有樂章奠帛所奏寧¶
和也初獻所奏安和也其亞獻奏景和其三獻重奏景¶
<pb:KR2m0029_WYG_003-45b>¶
和據此則奠帛訖宜降自西階俟奏畢仍升自東階以¶
行初獻此亦唐宋舊禮而儀注迺奠帛初獻同奏寜和¶
而以安和奏之亞獻以景和専用之三獻其奠獻次第¶
悉同於社稷説者謂大社稷帝社稷皆無奠帛樂章故¶
宜與初獻同行孔廟明有奠獻兩詩則奠獻各舉為當¶
其説是也但奠帛初獻分為兩舉則亞獻終獻亦不免¶
重奏一曲至送神望瘞又重奏一曲是六詩而八奏也¶
大廟迎神泰和初獻壽和亞獻豫和終獻寜和徹饌雍¶
<pb:KR2m0029_WYG_003-46a>¶
和還宫望瘞並奏安和而無奠帛之曲止於六曲七奏¶
若令孔廟有加殆為過禮國朝諸大祀典圜丘九曲九¶
奏方澤八曲九奏朝日夕月社稷七曲七奏厯代帝王¶
先農八曲八奏皆無一詩兩奏者惟方澤大廟於望瘞¶
重奏一曲釋奠亦重望瘞一曲祀師之禮同於祀親祀¶
示矣既極尊崇固不必重奏景和亦不妨奠獻同舉然¶
則見行儀注不為誤也¶
三獻詁¶
<pb:KR2m0029_WYG_003-46b>¶
禮器云一獻質三獻文五獻察七獻神郊特牲云郊血¶
(句/)大饗腥(句/)三獻爓一獻熟鄭氏謂一獻祭羣小祀三¶
獻祭社稷五祀五獻祭四望山川七獻祭先公也然社¶
稷之祀不降於山川而大祫十有二獻四時與禘九獻¶
亦不止七且祫大於時祭而禘又大於祫若禘儕時祭¶
而祫之為獻反増則於禮為不倫周禮所載九獻以圭¶
瓉酌雞彛之鬱為一獻以璋瓉酌鳥彛之鬱為二獻酌¶
犧尊之醴齊為三獻酌犧尊之醍齊為四獻酌象尊之¶
<pb:KR2m0029_WYG_003-47a>¶
盎齊為五獻酌象尊之醍齊為六獻酌犧尊之醴齊為¶
七獻酌象尊之盎齊為八獻諸臣酌於罍為九獻而祭¶
統尸飲五君洗玉爵獻卿(句/)尸飲七以瑶爵獻大夫(句/)¶
尸飲九以散爵獻士及羣有司解者曰凡祭二獻祼用¶
鬱鬯尸祭奠而不飲至朝踐二獻饋食二獻及食畢酳¶
尸則皆尸飲之故云尸飲五繼之以主婦酳尸賓長獻¶
尸此時九獻既畢因初二祼不飲故云尸飲七也自後¶
長賓長兄弟更為加爵尸又飲二并前飲九主人迺散¶
<pb:KR2m0029_WYG_003-47b>¶
爵獻士及羣有司則尸飲凡九而獻不止九其所云十¶
二獻者似亦禮之所有周官掌客諸侯長十有再獻皆¶
所謂以多為貴者也陳氏曰司尊彛朝踐用兩尊皆有¶
罍饋食用兩尊皆有罍籩人醢人有朝踐之籩豆有饋¶
食之籩豆有加籩加豆則朝踐王獻后亞之諸臣之所¶
昨(酢/)三獻也饋食王獻后亞之諸臣之所昨亦三獻也¶
併酳尸三凡九獻而加爵不與焉此宗廟九獻之禮也¶
加爵不與則九獻以外之獻也葢古者宗廟之祭王與¶
<pb:KR2m0029_WYG_003-48a>¶
后同有事焉又卿大夫士相之酳尸獻户王及后各四¶
諸臣一以成九獻其禮如此漢以後南北郊宗廟社稷¶
但皆三獻昭代亦然無所謂九獻者享至九獻儀節太¶
繁将恐不肅所謂逮闇而祭日不足繼之以燭雖有強¶
力之容肅敬之心皆倦怠矣其為不敬大矣此之謂也¶
聖祖之諭中書省亦疑獻牲致帛酬酒奉餚為華飾之¶
過恐飾過事生禮繁人勌而享祀之神弗安所以作樂¶
殷薦雖自六奏以至九奏而禮則止於三獻葢既無迎¶
<pb:KR2m0029_WYG_003-48b>¶
尸以下諸事則九獻固無所用之耳或以為祭天地祖¶
考皆九獻而孔子從殺禮僅三獻者葢未攷典故也¶
飲福受胙詁¶
古者祭必迎尸尸酢主人受之嘏飲福者古相酢之禮¶
也禮運曰修其祝嘏正義謂祝以主人辭饗神嘏謂祝¶
以尸之辭致福而嘏主人祝以孝吿嘏以慈吿天子祭¶
天地諸侯祭社稷祝嘏莫敢易其常周禮司几筵設王¶
昨(酢/)席鬱人大祭祀與量人受舉斝之卒爵而飲之所¶
<pb:KR2m0029_WYG_003-49a>¶
謂飲福受胙者也然攷儀禮特牲與少牢饋食之禮飯¶
酳之後尸酢主人佐食摶黍稷以授尸尸迺命祝以嘏¶
或尸自嘏主人再拜士卒角大夫卒爵受嗇寫嗇與夫¶
三進爵三祭酒三奠爵葢自皇尸酳飯而亞獻三獻無¶
不相酢特酳尸迺摶黍受嘏而亞獻終獻不過受尸之¶
酢爵而已也自開元開寳禮儀注及熈寜祀儀迺於亞¶
終獻飲福今苐於終獻飲福割腥為胙洪武六年命别¶
用一牲先割胙置酒尊左右賜胙用之遂為常儀葢今¶
<pb:KR2m0029_WYG_003-49b>¶
之胙古之酢今之肉古之黍今之終獻飲福古之饋食¶
亞終三酢相去逺矣至於攝祭亦皆飲福受胙自唐以¶
來大尉攝祭禮皆如是然攷之古禮曾子問云攝主不¶
厭祭不旅不嘏不綏祭不配梁天監中明山賓議請郊¶
廟受福惟皇帝再拜明上靈降祚臣下不敢同也然則¶
攝祭而飲福亦皆僭也併祭主之所謂飲福亦謂之飲¶
酢焉而可也¶
五齊三酒詁¶
<pb:KR2m0029_WYG_003-50a>¶
周禮酒正掌酒之政令以式灋授酒材辨五齊(劑/)之名¶
一曰泛齊二曰醴齊三曰盎齊四曰緹齊五曰沈齊辨¶
三酒之物一曰事酒二曰昔酒三曰清酒郊特牲曰先¶
王之薦可食也而不可耆也所以交於神明者不可同¶
於所安䙝之甚也禮器曰醴酒之用𤣥酒之尚葢祭祀¶
之有五齊非人所飲不致其味特致其義而已故苐云¶
辨其名也太古以明水為禮其後乃有𤣥酒𤣥酒變而¶
為泛齊泛者滓浮而上泛也又變而醴齊醴者滓汁相¶
<pb:KR2m0029_WYG_003-50b>¶
將而一體也二者最濁次則盎齊盎者滃滃然蔥白色¶
也又次則緹齊緹者成而紅赤色也又次沈齊沈者成¶
而滓沈也三者差清此五者皆酒之始而未可以言酒¶
但曰劑而已矣三酒則以飲矣給其材故辯其物事者¶
方事於精漉也昔者乆醸而熟也清者澄之而可飲也¶
祭祀之有五齊以神事也有三酒以人飬也酒正供五¶
齊三酒以實八尊陳而弗酌所以致事養之義也大祭¶
三貳中祭再貳小祭一貳尊各有副以祭之大小為其¶
<pb:KR2m0029_WYG_003-51a>¶
多寡皆酌而獻所以致事養之用也朝踐犧尊再獻象¶
尊皆有罍備其器也犧象之實泛與醴君獻之罍尊之¶
實盎緹沈夫人薦之别其用也禮運𤣥酒在室醴醆在¶
户粢醍在堂澄酒在下坊記醴酒在室醍酒在堂澄酒¶
在下禮器罍尊在阼犧尊在西君西酌犧象夫人東酌¶
罍尊君親制祭夫人薦盎君親割牲夫人薦酒祫備五¶
齊禘備四齊時祭備二齊朝用醴齊饋用盎齊諸臣自¶
酢用凡酒而五齊三酒之用於是乎備矣釋奠之禮唐¶
<pb:KR2m0029_WYG_003-51b>¶
以犧尊實醍齊象尊實盎齊山罍實酒皆設於堂上混¶
而無别宋以泛齊醴齊設堂上則以神道處孔子也以¶
盎醍沈三酒設堂下則以人道處羣弟子及諸儒也元¶
因之今制但言犧象山罍而不言用何齊何酒實何尊¶
罍其酒彷彿清酒葢樂章有清酤維馨之句或者泥於¶
信南山之詩祭以清酒旱麓之詩清酒既載鳬翳爾酒¶
既清烈祖既載清酤而於禮經貴五味之本者未詳考¶
耶抑有説焉太古未始有酒凡祭天神地示先農社稷¶
<pb:KR2m0029_WYG_003-52a>¶
五齊以致其義宜也孔子維酒無量又云不為酒困則¶
酒其生前所嘗享也又安取不可食之五齊以申其薦¶
乎天下醸法隨其水土而異古人縮酌用茅醆酒涗於¶
清與夫醴齊縮酌盎齊涗酌鬱齊獻酌事酒泲醴齊清¶
酒泲盎齊之類恐是一方醸法今釋奠通之天下而以¶
古人一方之法拘之或不可成其將必茍焉以塞夫祭¶
品之苟且從事者多矣而又可益之以難一之酒齊乎¶
以今之酒供今之祭禮時為大或亦無傷第醴當特設¶
<pb:KR2m0029_WYG_003-52b>¶
市沽斷所不可耳¶
鬱鬯詁¶
周禮鬱人凡祭祀賓客之祼事和鬱鬯以實彛而陳之¶
肆師祭之日及祼築鬻(音/煮)禮記曰鬱合鬯又曰暢臼以¶
椈杵以梧正義曰椈栢也梧桐也以栢香桐潔白𢷬鬱¶
鬯於神為宜然則椈也梧也皆所以築鬱而和暢之即¶
所謂築鬻也鄭衆曰鬱為草若蘭許慎曰鬯以秬醸鬱¶
草芬芳攸服以降神也中象米七所以扱之易曰不喪¶
<pb:KR2m0029_WYG_003-53a>¶
匕鬯鬱芳草也十葉為貫築百二十貫以煮之蘇恭曰¶
鬱金出蜀地及西戎苖似薑黄花白質紅未秋出莖心¶
而無實根黄赤取四畔子根去皮火乾蘇頌曰鬱金出¶
鬱林郡又生大秦國二月三月有花状如紅藍其花即¶
香也諸説不同朱震亨曰鬱金無香而性輕揚能致達¶
酒氣於髙逺古人用治鬱遏不升者此説是也用葉用¶
根凡二種今藥肆所用者苗如薑根大小如指體圓有¶
横紋如蟬腹外黄内赤亦有香氣故用以和秬黍如云¶
<pb:KR2m0029_WYG_003-53b>¶
出於鬱林則周時未入職方聖人不貴逺物未必取是¶
以共祭况西戎大秦其説尤誕又有以鬱即為鬯者黄¶
流在中之箋與夫朱子之註秬鬯一卣蔡氏之註秬鬯¶
二卣皆以秬為黑黍一稃二米鬯即鬱金香草是也有¶
以秬黍即鬯者鄭註周禮鬯人以鬯為秬黍孔疏曲禮¶
凡摯天子鬯鬯者醸黑黍為酒其氣蕡芳調暢因謂為¶
鬯是也有謂鬱鬯為兩種草者證類本草曰鬱鬯百草¶
之華逺人鬱人所貢芳草合醸之以降神五音篇曰鬱¶
<pb:KR2m0029_WYG_003-54a>¶
非鬯又别為一香草是也夫周官鬱人掌鬱鬯鬯人掌¶
秬鬯明分二職安可謂一但鬯取芬香調暢固不可謂¶
之草正義云凡鬯有二若和之鬱謂之鬱鬯鬱人所掌¶
祭宗廟而灌者也若不和鬱謂之秬鬯鬯人所掌黑黍¶
之酒即名鬯也以事上帝詩生民維秬維秠李廵曰黑¶
黍一名秬郭璞曰秠亦黑黍但中米異耳大者名秬中¶
有二米者名秠葢宗廟之祭惟祼為重秬有一稃二米¶
嘉異之物天地和氣所生其芬芳已自調鬯於上下無¶
<pb:KR2m0029_WYG_003-54b>¶
待鬱金之和此為秬鬯與鬱鬯别周人尚臭灌用鬯臭¶
鬱合鬯令臭隂達於淵泉以求神於隂故宗廟有鬱鬯¶
然無禮神之玉天地有禮神之玉則用秬鬯而已社稷¶
山川外神亦用秬不用鬱也¶
粢盛詁¶
黍稷曰粢在器曰盛爾雅釋草云粢稷也禮記名稷曰¶
明粢郭璞云今江東呼粟為粢周禮小宗伯辨六齍蓋¶
受黍稷之器而注讀為粢以黍稷稻粱麥苽釋之則諸¶
<pb:KR2m0029_WYG_003-55a>¶
穀通名粢矣大宗伯奉玉齍太祝五曰齍號則言粢而¶
盛可知閭師不耕者無盛廩人共接盛饌人共盛&KR1066;人¶
凡祭祀共盛則言盛而粢可知甸師共齍盛舂人共齍¶
盛之米小宗伯表齍盛吿潔則又兼言齍盛他經直謂¶
粢盛其義一也粢盛特祭品之一耳乃甸師共之舂人¶
舂之&KR1066;人&KR1066;之舎人實之大小宗伯奉之逆之而又王¶
后必自舂其粢夫人必自舂其盛而猶未也周公盛魯¶
公燾羣公廩則紀之公羊天子親舂郊禘之盛則載在¶
<pb:KR2m0029_WYG_003-55b>¶
楚語古人維馨之薦備物備官又必躬致其力以冀神¶
明之格而今之粢盛有未必備其物者簋實黍稷簠實¶
稻粱今有黍稻粱而無稷以蘆粟充之夫黍即秫也旱¶
地所種稻即秔稻穤稻也水田所種粱即粟米也汜勝¶
之曰粱是秫葢大者粱小者粟一類也三者人皆知之¶
獨不辨稷為何穀其蘆粟自名薥秫北人謂之髙粱其¶
髙丈許種以醸酒或飼牛馬豈祭品哉説文稷為五穀¶
之長羅願云稷穄粢皆一物語音之輕重耳赤者名&KR1265;¶
<pb:KR2m0029_WYG_003-56a>¶
白者名芑黑者名秬吕覧飯之美者有陽山之穄髙誘¶
註云關西謂之&KR1265;冀州謂之䵖月令章句稷秋種夏熟¶
厯四時備隂陽故為五穀之長宼宗奭云稷米先諸米¶
熟其香可愛故取以供祭作飯不粘其味淡一云三月¶
下種五六月可収與黍一類二種粘者為黍不粘者為¶
稷猶稻之有秔與穤也稷苗似粟而低小有毛結子成¶
枝而殊散其粒如粟而光滑北人通呼為黍不辨為稷¶
稷乃穀之最貴土穀之神謂稷上古厲山氏與周之始¶
<pb:KR2m0029_WYG_003-56b>¶
祖棄皆以稷祀而奈何以他物代之此穀非難得者宜¶
特種之或購之北方以共祭祀詩曰誕祀如何或舂或¶
揄或簸或蹂釋之叟叟烝之浮浮粢盛之不備而胡可¶
輕以祭也¶
豚解體解詁¶
古者正祭天子諸侯有豚解體解大夫士有體解無豚¶
解禮運曰腥其爼熟其餚體其犬豕牛羊腥其爼謂豚¶
解而腥之為七體也熟其餚謂解之爓之為二十一體¶
<pb:KR2m0029_WYG_003-57a>¶
也豚解者殊左右肩髀而為四又兩胉(脅/也)一脊而為七¶
體解者左右肱之肩臂臑左右股之肫胳觳凡十二與¶
夫左右脅骨各三曰代脅曰長脅曰脰肩又脊骨三曰¶
正脊曰脡脊曰横脊也然而二觳不薦於神尸主人之¶
爼兩髀不升於主人主婦之爼膉不升於吉祭之爼則¶
祭之所用者去髀膉故二十一去二觳則十九矣國語¶
禘郊之事則有全脀王公立飫則有房脀親戚燕飲則¶
有餚脀全脀即脾解房脀即體解餚脀則骨析也祭統¶
<pb:KR2m0029_WYG_003-57b>¶
曰商人貴髀周人貴肩考之禮經周人之禮大抵脅貴¶
中而賤兩端骨貴右而賤左貴前而賤後貴上而賤下¶
祭不升髀以髀在後體也祭不用膉膉雖前非體之正¶
也儀禮或言合升或言升左胖或言升右胖葢用成牲¶
則升其胖合升則髀亦升矣士喪禮載兩髀於兩端是¶
也升胖則去髀矣既夕禮實羊豕左胖髀不升是也士¶
虞亦升左胖公食大夫鄉射記少牢皆升右胖特牲尸¶
爼右肩葢禮皆貴右唯喪尚左則左右亦有别焉少儀¶
<pb:KR2m0029_WYG_003-58a>¶
凡膳吿於君子太牢以牛左肩臂臑折九箇少牢以羊¶
左肩七箇犆豕以左肩五箇其膳以肩不以膞者貴其¶
前也其肩以左不以右者右以祭也唐制肉載以爼皆¶
升右胖猶有古意而體分十一前節三肩臂臑後節三¶
肫胳觳正脊一脡脊一横脊一正脅一短脅一代脅一¶
皆並骨别祭而髀膉二觳亦不與焉然曰别祭則視禮¶
經所云肩臂臑&KR0553;胳在兩端脊脅肺肩在上與夫正脊¶
二骨長脅二骨者亦已簡矣宗廟之祀始則以神事焉故¶
<pb:KR2m0029_WYG_003-58b>¶
以腥終則以人養焉故以熟豚解而腥之法上古也體¶
解而爓之法中古也體其犬豕牛羊設饌於堂行饋食¶
之禮薦今世之食也釋奠有腥有熟而不敢以今世之¶
食薦其剥烹燔炙皆在祭前亦不全用古禮其腥則太¶
學之制正壇牛一九體羊豕各一俱五體四配羊豕各¶
一五體東哲一豕分五體毎位一體西哲亦如之東西¶
廡各共豕三東解四十六分西解四十三分外郡國正¶
壇無太牢兩廡俱止一豕其餘皆同然大抵全而不解¶
<pb:KR2m0029_WYG_003-59a>¶
葢去古益逺矣學校禮所自出博士弟子所當講求¶
庶品詁上(脯腊/)　(薧魚/)¶
周禮腊人掌乾肉凡四獸之脯腊膴胖之事葢析而乾¶
之曰脯全而乾之曰腊脯在籩腊在爼脯先於醢腊亞¶
於魚腊或以祭或不以祭今祭惟脯惟鹿内則牛修鹿¶
脯田豕脯麋脯儀禮大夫腊用麋康成云士腊用兎葢¶
凡脯腊之類皆田獸耳故不以鮮也郊特牲云大饗尚¶
腶脩先儒謂薄析曰脯捶而施薑桂曰腶然則腶猶濁¶
<pb:KR2m0029_WYG_003-59b>¶
氏之冒脯也斷者曰腶長者曰脩學者束脩以見師故¶
釋奠必致其脯非特此也冠禮有牲爼取脯以見母昏¶
禮婦摯腶脯見舅姑燕禮賓執脯以賜鍾人則脯之於¶
禮其用甚隆脯亦謂尹曲禮士虞謂之尹祭是也亦謂¶
之脡士虞禮脯四脡是也脡亦作挺鄉飲薦脯五挺是¶
也亦謂之膱鄉射禮薦腊用籩五膱祭半膱膱長尺二¶
寸也又曲禮藳魚曰商祭鮮魚曰脡祭則魚亦可謂脡¶
矣獻人凡祭祀共其魚之鱻薧薧亦曰鱐籩人朝事事¶
<pb:KR2m0029_WYG_003-60a>¶
籩膴鮑魚鱐加籩之實蔆芡栗脯則籩之所薦又先魚¶
而後脯也古者禮重薦魚然罛罶有時月令季冬魚師¶
始漁周禮&KR0516;師春獻王鮪夏行則腒鱐矣今春秋二丁¶
祭魚非乏鱻也而必以薧葢非薦魚獻鮪之時用薧猶¶
存古意其魚之在爼或縮或横或左或右進首進尾進¶
鬐進腴禮皆不同然鬐者體之所在腴者氣之所聚禮¶
貴右神貴氣則右首進腴為當¶
庶品詁下(籩豆之實/)¶
<pb:KR2m0029_WYG_003-60b>¶
周禮曰籩四豆者薦籩豆有四次一朝事二饋食三加¶
籩加豆者羞籩羞豆也王薦腥后亞獻於是乎薦朝事¶
之籩豆王薦熟后亞獻於是乎薦饋食之籩豆王酳尸¶
后於是薦加籩加豆既酳尸后於是薦羞籩羞豆今制¶
籩之所盛白餅黑餅形塩薧魚即周禮朝事之籩實也¶
&KR0037;栗榛即饋食之籩實也蔆芡鹿脯即加籩之實糗餌¶
粉餈即羞籩之實也豆之所盛韭菹醓醢菁菹鹿醢即¶
朝事之豆實脾析豚拍即饋食之豆實芹菹兎醢筍菹¶
<pb:KR2m0029_WYG_003-61a>¶
魚醢即加豆之實酏食糝食即羞豆之實也然周禮朝¶
事之籩尚有䵄蕡膴鮑魚其豆尚有菖本麇臡茅菹麇¶
臡饋食之籩尚有桃乾橑其豆尚有葵菹蠃醢蠯醢蜃¶
蚳醢加豆尚有深蒲箈菹鴈醢此數物者水陸飛潛家¶
畜田禽草木昆虫各有所取謂之備物而尋常之䙝味¶
不與焉説者曰籩豆之實四時之和氣也又曰恒豆之¶
菹水草之和氣也然天下之物多矣凡其肥碩膴庶大¶
抵悉鍾和氣所生若論食物性味則亦各有所偏人稟¶
<pb:KR2m0029_WYG_003-61b>¶
五常以生尚多偏戾而謂此數物者獨鍾和氣則漢儒¶
之迂説也必欲備物致享則内則所載子事父母婦事¶
舅姑如穀部之白黍黄粱秫稌蕡菽麥食苽食草部之¶
薌藿芼羮藙芥荼蓼薤蔥菓部之桃諸梅諸棋柤棃栭¶
楂禽部之爵雉鶉雞舒鴈舒鳬鷃鴽&KR1984;鴇鶚蟲部之范¶
蜩蝸魚部之魴鱮魚膾卯醬鼈而牛羊豕則有臛有胾¶
有膾有炙又有野豕田豕脯豕麇膚麇腥麇脯麕脯麑¶
犬馬狸狐狼其品甚多亦豈皆非和氣所毓而籩豆不¶
<pb:KR2m0029_WYG_003-62a>¶
盡取焉葢聖人固欲備物又不欲以四方難得之物繼¶
之故所用於祭者皆中州常有可以隨取隨給而又不¶
用恒䙝之味所以籩豆所需止此惟其取給土宜則北¶
方或乏蔆芡南方或乏榛棗雖未盡合古典亦非甚礙¶
有用羗桃葡萄扶荔蓮實者亦皆足申維馨之薦豈其¶
五齊三酒之不必備而惟是籩豆之實之為拘乎洪武¶
中溧水丁祭以牛醢代鹿而聖祖罪之謂鹿為江南易¶
致之物而苟且從事所以可罪至正統三年仍有非其¶
<pb:KR2m0029_WYG_003-62b>¶
土産以所産代之之令葢萬里一統五方異宜各薦其¶
物正以昭聖化同文之遠夫子聖之時者其必不以尊¶
爼之獻強人以難耳至於朝踐饋食加籩加豆羞籩羞¶
豆明有四薦而今皆豫為陳設則禮記郊特牲何以既¶
有恒豆又有加豆耶葢陳設之初惟當先設朝事之實¶
其饋食加薦羞薦皆當於再獻三獻時次第進之以合¶
古禮有司治之不可以為剏作之難而㮣從茍簡為也¶
周制籩豆各二十六漢魏六朝以暨宋元其籩豆之數¶
<pb:KR2m0029_WYG_003-63a>¶
史皆不載惟唐書載大祀用籩十二實石塩(即形/塩)藁魚¶
栗棗榛蔆芡鹿脯白餅黑餅糗餌粉餈而減周禮䵄蕡¶
膴鮑魚乾䕩諸物凡一十四豆十二實韭菹醓醢菁菹¶
鹿醢芹菹兎醢筍菹魚醢脾析豚胉&KR0008;食糝食而減周¶
禮菖本茆菹葵菹深蒲箈菹鹿臡麇臡蠃醢蜃蚳醢蠯¶
醢鴈醢諸物一十四其中祀用籩十則減糗餌粉餈用¶
豆十則減&KR0008;食糝食其小祀用籩八則又減白餅黑餅¶
用豆八又減脾析豚胉國朝釋奠率&KR0403;唐舊不盡與周¶
<pb:KR2m0029_WYG_003-63b>¶
禮合亦已簡矣而所薦籩豆又不悉循古禮次第此議¶
禮者之所未安也然唐乾封中詔宗廟薦享爵及簠簋¶
登鉶各宜别奠雖不言及籩豆大抵亦非祭前並設(熬/麥)¶
(曰䵄枲實曰蕡即脂蔴也熬稻曰白熬黍曰黑膴䐑生/魚為大臠也鮑以魚於&KR2042;室中糗乾之也鱐折乾之即)¶
(薧魚也乾䕩乾梅也蔆芰也芡雞頭也糗熬大豆與穤/米即蒸餅也粉豆屑也或云穤米粉杵成&KR0008;膏舊註合)¶
(蒸曰餌餅之曰餈以上籩實有骨為臡無骨為醢醓肉/汁也昌本菖蒲根也菁蔓菁也茆鳬葵也蠃䗂蝓也蠯)¶
(蛤也蜃大蛤也蚳蛾子也深蒲謂蒲始生者箈箭萌也/筍竹萌也酏食以酒酏為餅或云以狼臅膏及蜜拌穤)¶
(飯成塊也糝食以牛羊豕肉與米合為餌而煎之也以/上豆賔薌紫蘇之屬藙茱萸也椇石李也栭小栗也楂)¶
<pb:KR2m0029_WYG_003-64a>¶
(山查也乾雉曰腒鵞曰舒鴈鴨曰舒鳬鴽即鴿也麕□/也蜜蜂曰范卯醤鯤也即魚子俱見内則○菹音葅醓)¶
(音毯臡音泥茆音卯麇音均□音皮蚳音/池箈音臺酏音移糝音散餘見後祭品)¶
造祭品法¶
　大羮(淡牛肉汁/如無羊代)¶
　和羮(豬脊膂肉薄切片滚湯焯過漉起塩醤醋拌/匀腰子切荔形葢面臨祭用淡牛肉熱汁澆)¶
　黍　稷　稻　粱(此四品各揀完潔/滚湯澇起作飯)¶
　形塩(浄白塩印/作虎形)¶
　薧魚(白魚重一斤白塩醃過曬乾/用時溫水洗浄酒浸片時)¶
<pb:KR2m0029_WYG_003-64b>¶
　黑餅(黍粉造或/蕎麥麵造)¶
　白餅(稻粉造或小麥麵造俱/砂糖作饀印作小餅子)¶
　鹿脯(宰活鹿為之如/無以獐麂代)¶
　韭菹(韭切去本末取中二寸淡/用如無時則用根亦可)¶
　醓醢(猪膂肉細切小方塊用油塩/酒蔥椒蒔蘿茴香拌作鮓)¶
　菁菹(蔓菁畧經沸湯/切長片淡用)¶
　鹿醢(鹿肉切小方塊/製法與醓醢同)¶
　芹菹(生芹菜切作長/叚如無用其根)¶
<pb:KR2m0029_WYG_003-65a>¶
　兎醢(宰兎取肉切小方塊/作酢製法與鹿醢同)¶
　筍菹(乾笋煮過淨洗/切作長片淡用)¶
　魚醢(活魚切小方塊作酢製與兎醢同凡造醢料每淨/肉一斤所用塩春秋二兩五錢夏三兩冬二兩香)¶
　　　(油一兩淨蔥白一兩五/錢椒茴蒔蘿末各一錢)¶
　豚胉(豬肩&KR0553;上取肉一圓塊用/若壇數多肩膊以次皆可)¶
　脾析(牛百葉刷去黒皮切細條沸/湯澇過塩酒拌匀如無羊代)¶
　棗　栗　榛　蔆　芡(此五種不拘乾鮮俱揀淨用如/無則胡桃枝圓蓮子皆可代)¶
<pb:KR2m0029_WYG_003-66a>¶
數六十二外方内圓兩旁有紐上覆以盖髙一尺厚半¶
寸唇厚一寸口徑五寸二分深七寸二分底徑與口徑¶
同¶
簋詁¶
明堂位曰有虞氏之兩敦(音/對)夏后氏之四璉殷之六瑚¶
周之八簋注以為皆盛黍稷之器則簋與瑚璉同用周¶
名曰簋然而堯舜土簋則又非自周始也考工記旊人¶
為簋則亦以瓦為之而先儒以為天地之簋用瓦宗廟¶
<pb:KR2m0029_WYG_003-66b>¶
之簋用木則用各有宜矣其實一觳崇尺厚半寸脣寸¶
豆實三而成觳左傳四升為豆是簋容斗二升也其制¶
外圓内方易損卦彖云二簋可用亨四以簋進黍稷於¶
神初與二真其四與五承上故用二簋四巽爻也巽為¶
木五離爻也離體圓木器圓簋象也故宗廟之簋用木¶
其用瓦者天地外神尚質器用陶匏之類也周禮舍人¶
凡祭祀共簠簋實之陳之&KR1066;人共簠簋之實祭統曰三¶
牲之俎八簋之實美物備矣祭有餕以四簋黍玉藻朔¶
<pb:KR2m0029_WYG_003-67a>¶
月少牢五俎四簋詩伐木陳饋八簋而掌客五等諸侯¶
之禮其簋皆十有二則兼西夾東夾分饋所用而其陳¶
之於堂上者固不過八簋而已也中髹以朱天子飾以¶
玉諸侯飾以象其上有盖儀禮曰啓簋㑹㑹者葢也簠¶
簋敦之葢皆象龜形近制鑄銅為之或用磁博古圖所¶
載有實簋旋簋饗簋煮簋方圓異制或四足或無足葢¶
玩器非祭器也¶
<pb:KR2m0029_WYG_003-68a>¶
數六十二其制外圓内方有紐有盖口徑六寸深七寸¶
二分底徑五寸二分厚八分足底徑六寸厚半寸¶
簠詁¶
簠與簋相須為用正義曰方曰簠圓曰簋皆據外而言¶
按孝經云陳其簠簋注云内圓外方受斗二升葢形制¶
雖與簋異而容受則與簋同也其實稻粱公食大夫禮¶
云宰夫授公粱公設之宰夫膳稻于粱西註云膳猶進¶
也進稻粱者以簠周禮掌客公簠十侯伯簠八子男簠¶
<pb:KR2m0029_WYG_003-68b>¶
六注亦以為稻粱之器上覆以葢四隅㣲稜起如雲狀¶
儀禮曰簠有葢羃古者飾以金玉近制或銅或磁與簋¶
同¶
<pb:KR2m0029_WYG_003-69a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-69b>¶
數二百有二形制如豆竹豆曰籩口有籐縁容受四升¶
面徑尺柄尺¶
籩古¶
周禮籩人掌四籩之實葢朝事也饋食也加籩羞籩也¶
薦籩者凡四也朝事之籩其實䵄(方中/切一)蕡(符文/切二)白(三/)黒¶
(四/)形塩(五/)膴(六/)鮑(七/)魚鱐(八/)朝事者謂清朝未食先進¶
寒具薦此八籩也饋食之籩其實棗&KR1643;桃乾䕩榛實按¶
饋食所薦皆果盖食後繼以清饌加籩之實蔆芡&KR1643;脯¶
<pb:KR2m0029_WYG_003-70a>¶
蔆芡&KR1643;脯(重言四物/以明八籩)加籩者謂尸既食后亞獻所加之¶
籩也羞籩之實糗餌粉餈羞籩謂若少牢主人獻尸宰¶
夫薦房中之羞于尸者也周語品其百籩漢郊祀歌嘉¶
籩列陳庶其宴饗而所用則有等焉禮特牲少牢士二¶
籩二豆大夫四籩四豆則諸侯宜六大夫宜八矣籩是¶
竹器亦名篹魯祀周公以雕篹注篹籩屬以竹為之雕¶
刻飾其直疏謂雕鏤其柄¶
<pb:KR2m0029_WYG_003-71a>¶
以木為之髙一尺口足俱徑一尺校徑二寸實四升數¶
與籩同¶
豆詁¶
豆若脰然其實菹醢周禮醢人掌四豆之實朝事之豆¶
其實韭菹醓醢(醓音/毯)昌本麋臡(乃兮/切)菁菹鹿臡茒菹麋¶
臡(麋京/倫切)饋食之豆其實葵菹蠃醢脾析廬醢(蠯蒲/迷切)蜃(市/軫)¶
(切/)蚳醢(蚳音/移)豚拍魚醢加豆之實芹菹兎醢深蒲醓醢¶
箈菹鴈醢筍菹魚醢羞豆之實酏食(酏陳知切/食音嗣)糝食(糝/素)¶
<pb:KR2m0029_WYG_003-71b>¶
(感/切)其獻饋與籩同用明堂位曰夏以楬豆殷玉豆周獻¶
豆方氏曰楬豆以木為柄若蜡氏之楬而已玊豆於楬¶
之上又飾以玊獻豆若周官再獻之獻也乃外宗佐王¶
后薦玉豆是周亦用玉豆矣内宗薦加豆籩宗伯攝薦¶
豆籩司士率屬羞俎豆所謂籩豆之事有司存也其數¶
則古者二十有六祭與饗同故禮器云天子之豆二十¶
有六諸公十六諸侯十二上大夫八下大夫六掌客所¶
載則上公豆四十侯伯三十二子男二十四葢禮器之¶
<pb:KR2m0029_WYG_003-72a>¶
豆用數也掌客之豆陳數也聘禮致饔餼于上大夫堂¶
上八豆西夾六豆此其證也而總之以多為貴貴貴之¶
義也鄉老六十者三七十者四八十者五九十者六亦¶
尚齒之義也豆木器也醢人四豆以木而亦用瓦旊人¶
為豆是也吕氏考古圖説及政和近制以銅其足名鐙¶
中央植者名校祭統云夫人薦豆執校執醴授之執鐙¶
鄭注云校中央直者也鐙豆下跗也口圓徑尺黑漆飾¶
朱中大夫以上畫以雲氣諸侯則口飾以象天子以玉¶
<pb:KR2m0029_WYG_003-73a>¶
數一範金為之髙一尺四寸用盛太羮¶
登詁¶
爾雅木豆謂之豆竹豆謂之籩瓦豆謂之登登者執而¶
登之以實太羮之湇(音/泣)唐書作㽅公食大夫禮云太羮¶
湇不和實於登湇者肉汁太古之羮也不調以塩菜以¶
其質故以瓦盛之詩生民于豆于登儀禮作鐙則亦以¶
金為之矣大抵食禮用之飲禮不設故鄉飲鄉射燕禮¶
皆無此器唐制釋奠國學㽅三鉶三州縣不具㽅鉶今¶
<pb:KR2m0029_WYG_003-73b>¶
制先聖一登二鉶配哲以下無登其餘簠簋籩豆之數¶
嘉靖釐正悉同唐制南雍太常二志所載如此今郡國¶
四配十哲皆具太羮用登殆非典制¶
<pb:KR2m0029_WYG_003-74a>¶
數二十二三足口有兩耳覆以葢用盛和羮¶
鉶詁¶
禮運注鉶如鼎而小周禮脯修刑膴注刑與鉶同韓非¶
子堯有天下飯於土簋飲於土鉶亨人祭祀賓客供鉶¶
羮盖鉶羮所以具五味也而鉶鼎則所以實羮者也自¶
羮言之曰鉶羮自鼎言之曰鉶鼎亦曰陪鼎以其陪正¶
鼎也亦曰羞鼎以其具庶羞也王日食九鼎而陪鼎三¶
大夫七鼎而鉶鼎四掌客上公鉶四十有二侯伯鉶二¶
<pb:KR2m0029_WYG_003-74b>¶
十有八子男鉶十有八聘禮之賓飱饔之羞鼎皆三上¶
介飱饔之羞亦三少牢設羊鉶豕鉶特牲主婦設兩鉶¶
則鉶之為用甚廣不第為和羮用也今釋奠則以薦和¶
羮耳範銅為之¶
<pb:KR2m0029_WYG_003-75a>¶
數三形似壺刻梓木為之畫山雲形即山尊也髙九寸¶
八分五釐口徑六寸七分五釐深七寸五分脰髙三寸¶
脰下横徑九寸足髙二寸貯初獻酒今制或瓦或銅兩¶
旁有螭首紐曰罍洗一曰罍尊挹酒以勺¶
尊彞詁(雲雷尊/)　(象尊/)　(犧尊/)　(壺尊/)　(太尊/)　(著尊/)¶
周禮司尊&KR0156;掌六尊六彞之位詔其酌辨其用與其實¶
彞以盛鬯所以灌也尊以盛酒所以獻也獻尊象尊著¶
尊壺尊太尊山尊是謂六尊鄭司農云獻讀為犧(音/娑)犧¶
<pb:KR2m0029_WYG_003-75b>¶
尊飾以翡翠象尊以象鳯凰孔謂犧象畫沙羽及以象¶
骨飾尊阮諶禮圖犧尊飾以牛象尊畫象飾尊則於尊¶
腹之上而畫牛象之形説與鄭同乃王肅引子尾送女¶
器犧尊犧牛為尊因知象尊尊為象形則今制所用是¶
也㤗亦作大虞之瓦尊也山罍即雲雷也畫為山雲之¶
形罍取雷義雷有聲無形雷起於雲雲出於山故刻山¶
雲一云刻木作雲雷形以象施之不窮也著尊無足而¶
底著地壺尊者以壺為尊左傳尊以魯壺燕禮兩方壺¶
<pb:KR2m0029_WYG_003-76a>¶
左𤣥酒是也六&KR0156;者雞鳥斝黄虎蜼也凡祼春祠夏禴¶
彞以雞鳥尊以犧象秋嘗冬烝彞以斝黄尊以著壺追¶
享朝享彞以虎蜼尊以泰山虞夏以上虎蜼而已夏以¶
雞殷以斝周以黄目明堂位曰泰有虞氏之尊也山罍¶
夏后氏之尊也著殷尊也犧象周尊也而説文以壺為¶
昆吾尊則亦商以前之器矣周兼用之而各有副焉大¶
祭三貳中祭再貳小祭一貳故大祫之尊十八禘祭之¶
尊十六時祭之尊十二皆備器以致孝享也唐制釋奠¶
<pb:KR2m0029_WYG_003-76b>¶
先聖先師每座以犧尊實醍齊象尊實盎齊山罍實酒¶
皆貳宋制犧尊四象尊四在殿上為酌尊(注酒/之尊)泰尊三¶
山尊二犧尊二象尊二著尊二壺尊二在殿下設而不¶
酌元制以犧尊實泛實以象尊實醴齊皆三設堂上以¶
泰尊實泛齊山罍實醴齊著尊實盎齊犧尊實緹齊象¶
尊實沈齊壺尊實三酒設堂下以象尊實醴齊設兩廡¶
國朝禮同唐制秪設犧尊象尊山罍其闕里志仍備六¶
尊之制葢勝國之舊也或謂先師之祭宜備四代尊罍¶
<pb:KR2m0029_WYG_003-77a>¶
増設副尊以示敬慎愚謂古者設一器必有一器之用¶
如春祠朝(闕/)　　獻尊王醴之饋獻用兩象尊后酌之¶
皆有罍諸臣(闕/)　其量則彞受二斗尊受五斗罍受一¶
斛彞以祼故其受少尊以獻故其受多罍則助祭之臣¶
衆矣故倍其量是宜上尊之外復有副尊以備其乏今¶
三獻之外祼鬯迎尸酬酢一切不行則以雲雷尊供初¶
獻象尊供亞獻犧尊備三獻而於用已足雖無副貳固¶
不失為任質之義耳設而不酌毋乃以虛文事吾夫子¶
<pb:KR2m0029_WYG_003-77b>¶
若謂循闕里之規備諸彞器俾入廟者知所講求此在¶
賢有司固無所不可¶
<pb:KR2m0029_WYG_003-78a>¶
數一象形範銅為之穴背受酒於腹上覆以葢葢後有紐¶
以便開合瀉酒以鼻通葢髙九寸八分耳髙一寸五分¶
濶九分深四寸五分口徑二寸二分通長一尺二寸七¶
分濶三寸八分容三升三合貯亞獻酒¶
　¶
　¶
　¶
　¶
<pb:KR2m0029_WYG_003-78b>¶
數一牛形範銅為之穴背受酒於腹上覆以葢制同象¶
尊惟紐在前瀉酒以口通葢髙九寸四分耳髙二寸二¶
分濶一寸深三寸五分口徑二寸通長一尺二寸濶五¶
寸二分容三升三合貯終獻酒¶
　右象犧二尊載闕里志與博古圖相近吾杭郡庠祭¶
　器亦用之然似几案中物也古尊俱有棜禁以木為¶
　方案穴孔置尊則犧象二形似乎不倫如毛鄭諸説¶
　則刻畫牛象於尊腹與雲罍同制他處學校如此者¶
<pb:KR2m0029_WYG_003-79a>¶
　多典制祗有三獻之尊不言堂上堂下南雍志亦苐¶
　云酒尊不知四配十哲兩廡復用何尊闕里志載象¶
　尊數十犧尊壺尊數各六盖似通諸兩廡泰尊山尊¶
　著尊各二似僅設之堂下如元制也然犧象二尊其¶
　説不一故配享從祀俱用雲雷尊或壺尊亦可¶
　¶
　¶
　¶
<pb:KR2m0029_WYG_003-79b>¶
髙八寸四分口徑四寸五分腹徑六寸深七寸一分禮運¶
曰門外缶門内壺君尊瓦甒則壺尊為磁器宜兼用於堂¶
上堂下其數九¶
<pb:KR2m0029_WYG_003-80a>¶
通足髙八寸一分口徑五寸七分腹徑六寸一分足徑¶
三寸八分深六寸五分瓦為之¶
　¶
　¶
　¶
　¶
　¶
　¶
<pb:KR2m0029_WYG_003-80b>¶
髙八寸四分五釐口徑四寸三分腹徑六寸二分深八¶
寸三分木為之右三尊太常南雍諸志俱不載¶
<pb:KR2m0029_WYG_003-81a>¶
數二十八幅廣二尺二寸以疏布為之釋奠儀譜用¶
絳帛畫龍二四角以錢鍍金為墜以覆尊¶
巾幂詁¶
幂人祭祀以疏布巾冪八尊以畫布巾冪六&KR0156;葢八尊¶
以獻及於天地故巾疏冪不畫尚質也六彞以祼施於¶
宗廟故巾畫而不疏則稍文焉凡王巾皆黼則又畫斧¶
於巾而白黒其色雖文而不至於靡也自宗廟以外凡¶
祭尊彞有冪而冠禮聘禮則有醴而無冪君尊有冪而¶
<pb:KR2m0029_WYG_003-81b>¶
大夫方壺士圜壺則無冪皆因尊卑有隆殺也燕禮公¶
尊冪用綌若錫大射冪用錫若絺士喪冪用功布士虞¶
冪用綌鄉飲酒士昏特牲冪皆用綌君冬夏異大夫士¶
冬夏一也然冪不止用於尊彞亦施於籩豆簠簋禮經¶
所載如郊特牲籩巾以綌纁裏士喪籩豆用布巾士昏¶
笲緇被纁裏聘禮竹簋方𤣥被纁裏有司徹簠有葢冪¶
則冪之用非一而用之祭祀則尊彞尤重故歴代不敢¶
廢焉若論致慎致潔則籩豆簠簋皆當偏設一冪今制¶
<pb:KR2m0029_WYG_003-82a>¶
唯尊有冪盖相&KR0403;之禮如此¶
　¶
　¶
　¶
　¶
　¶
　¶
　¶
<pb:KR2m0029_WYG_003-82b>¶
數二十八柄長尺二寸九分口濶二寸一分深一寸一¶
分縱徑三寸五分¶
勺詁¶
勺所以酌酒而注之爵者明堂位夏后氏以龍勺殷以¶
疏勺周以蒲勺周禮梓人為飲器勺一升龍勺者勺為¶
龍頭疏勺者刻鏤勺頭令疏通也蒲勺皇氏云刻勺為¶
鳬頭其口㣲開如蒲草本合而末㣲開也三者皆指勺¶
柄開元儀先聖先師每座犧尊二象尊二山罍二皆有¶
<pb:KR2m0029_WYG_003-83a>¶
勺元制堂上六尊兩廡各尊亦皆有勺而未著所用何¶
如金用龍勺範今為之臨獻則司尊者舉冪而酌¶
　¶
　¶
　¶
　¶
　¶
　¶
<pb:KR2m0029_WYG_003-83b>¶
數一百二十八通髙八寸三分深三寸三分口徑長六¶
寸二分濶二寸九分前俯後仰兩柱三足有流有鋬¶
爵所以獻也夏曰琖殷曰斝周曰爵琖者以玉飾之爾¶
雅鍾之小者謂之棧爵之淺者亦曰琖也爵説文作□¶
象爵之形中有鬯酒又持之也所以飲器象爵者取其¶
名節節足足也兩旁有柱使飲不盡戒其過也因以寓¶
警焉祭統尸酢夫人執柄夫人受尸執足柄其尾也有¶
足有尾命之以爵其制若雀然也明堂位言玉琖周禮¶
<pb:KR2m0029_WYG_003-84a>¶
言玊爵春秋傳言瓘斝則三者皆飾以玉矣而又有瑶¶
爵散爵琥璜爵廢爵足爵繶爵之名玊爵太宰少宰之¶
所贊也散爵加獻所用琥璜禮器所載廢爵無足足爵¶
無篆繶爵口足有篆爵之繶猶屨之繶也宗廟之器以¶
小為貴貴者獻爵賤者獻散儀禮少牢鄉飲鄉射皆獻¶
以爵酬以觶梓人獻以爵酬以觚一升曰爵二升曰觚¶
三升曰觶四升曰角五升曰散觥亦五升先儒之説曰¶
爵盡也觚寡也觶適也角觸也散訕也總名曰爵其實¶
<pb:KR2m0029_WYG_003-84b>¶
曰觴觴餉也觥亦名兕爵其用不同自唐以來釋奠飲¶
器皆以爵陸佃禮象圖載古銅爵云有首有尾有柱有¶
足有柄今制或瓦或木或金玉為之¶
<pb:KR2m0029_WYG_003-85a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-85b>¶
髙爼三有跗有葢朱漆兩端中以黒葢施兩環祭則舉¶
環而去葢正壇用之餘用古爼尺寸見前其數一百三¶
十而無葢¶
爼詁¶
明堂位曰爼有虞氏以椀(款/)夏后氏以厥(貴/)殷以椇(矩/)¶
周以房爼陳氏曰斷木為椀横距為嶡椇木枝多曲撓¶
房制似乎户閾葢有虞氏未有文飾斷木為四足而已¶
嶡之言蹷也爼則足間横木有似乎距少牢所云爼距¶
<pb:KR2m0029_WYG_003-86a>¶
是也禹為雕爼墨染其外而朱畫其内以致孝乎鬼神¶
則漸趨文飾矣椇之言枳椇也撓屈其足則愈文矣周¶
人足下加跗上下兩間有似堂房魯頌籩豆大房國語¶
王公立飫則有房烝是也周公之廟用梡嶡魯公之廟¶
用大房其兼四代之制而用之者乎鼎爼貴竒籩豆貴¶
偶竒以象陽偶以象隂是故少牢五爼特牲三爼玉藻¶
諸侯日食三爼朔月五爼葢皆尚乎竒也而司徹六爼¶
則又因時制宜有不必於盡拘者房爼長一尺八寸濶¶
<pb:KR2m0029_WYG_003-86b>¶
八寸髙八寸五分以載體解列於籩豆之間而禮樂志¶
所載乃髙二尺七寸廣二尺三寸長三尺此非古制古¶
者席地而坐其祭也亦掃地而列爼豆其髙不過數寸¶
而止過髙則不適于用近世改設髙案故載牲之爼與¶
案齊髙此獨正壇全牲可以用之四配以下仍宜悉從¶
古制庶可列于籩豆之間今祭率用牲盤失之太簡¶
<pb:KR2m0029_WYG_003-87a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-87b>¶
數一十四長二尺廣五寸深四寸上盖深二寸八分足¶
髙一寸五分¶
篚詁¶
篚箱屬通作匪象形漢志作棐應劭註曰方曰箱隋曰¶
篚隋圜而長也(音/妥)爾雅注隋狹長也禹貢厥篚織文葢¶
以篚盛文錦而貢則其形狹長可知亦曰篋士冠禮緇¶
組紘同篋禮記入學鼓篋鄭氏曰隋方曰篋葢以盛書¶
亦即篚也以竹為之上覆以盖後世用木而髹以朱以¶
<pb:KR2m0029_WYG_003-88a>¶
實制帛¶
<pb:KR2m0029_WYG_003-89a>¶
髙六寸深三寸一分口徑一尺四寸足徑六寸容九升¶
銅為之兩傍有環中飾以龜魚¶
盥洗匜盤詁¶
周禮鬱人几祼事沃盥小祝大祭祀沃尸盥御僕大祭¶
祀相盥而登天府凡吉凶之事祖廟之中沃盥士師祀¶
五帝則沃尸及王盥泊鑊水盖祭祀之盥備官乃爾而¶
設之則於東榮士冠禮之文也設於阼階東南鄉飲鄉¶
射大射燕禮特牲之文也而罍水則皆設於洗東匜水¶
<pb:KR2m0029_WYG_003-89b>¶
則皆實於槃中盖祭之時有罍以盛水有枓以&KR0445;水而¶
洗則以盛棄水祭祀禮肅不欲其停汚於地也特牲尸¶
盥(句/)匜水實於盤中則匜之用猶罍而槃之用猶洗也¶
匜亦名匜盤形圜有耳四足象獸洗制亦類匜盤而無¶
耳有環今制設於墀東將獻則盥其帨用白布¶
<pb:KR2m0029_WYG_003-90a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-90b>¶
髙四寸五分深八分口徑一尺四寸髙二寸二分濶二¶
寸八分容一斗亦銅為之¶
<pb:KR2m0029_WYG_003-91a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_003-91b>¶
以木為之髙九寸濶一尺二寸用白紙寫祝文黏版上¶
祭畢揭而焚之¶
　　祝案一髙二尺一寸濶一尺九寸長二尺二寸¶
　　酒尊案髙二尺七寸五分濶一尺五寸長五尺卓¶
　　靣剜三孔仍横置木板於孔下以載酒尊以代古¶
　　之棜禁凡三先師四配十哲皆雲雷尊也¶
　　爵帛案髙二尺七寸五分濶二尺三寸長三尺¶
　　盥洗案與爵帛案同¶
<pb:KR2m0029_WYG_003-92a>¶
　　　以上四案皆近制也故不為圖説¶
　　　外有毛血盤滌牲桶籸盆如數備之¶
　　　庭燎隨用¶
　　　香案香合洪武七年令祭祀皆免上香¶
　¶
　¶
　¶
　¶
<pb:KR2m0029_WYG_003-92b>¶
　¶
　¶
　¶
　¶
　¶
　¶
　¶
　頖宫禮樂疏卷三¶
