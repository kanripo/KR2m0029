# -*- mode: mandoku-view; -*-
#+TITLE: 頖宮禮樂疏
#+DATE: 2015-08-24 22:51:40.615713
#+PROPERTY: ID KR2m0029
#+PROPERTY: BASEEDITION WYG    
#+PROPERTY: JUAN 卷十
<pb:KR2m0029_WYG_010-1a>¶
欽定四庫全書¶
　頖宫禮樂疏卷十¶
　　　　　　　　　　　　明　李之藻　撰¶
鄉射禮疏¶
六藝之教禮樂爲急而射即次焉射者丈夫之所有事¶
也古人祈子而帶弓韣生子而懸桑弧成童而教以射¶
貢士而試以射一藝之細而自未孩以至旄期自士庶¶
以至諸侯天子盡人殁齒以從事乎其間而聖人因而¶
<pb:KR2m0029_WYG_010-1b>¶
教之令其容體必比于禮節奏必比于樂戢其飛揚遠¶
騖之志而束之以揖讓擎跽之儀又悅之以和平雅正¶
之節俾其䂓䂓焉德是務究而憤盈之血氣常有所歛¶
約而不得逞養德於是選士於是藝進於道力化於德¶
武止於文而天下亦遂囿於禮陶樂和之化而非心驁¶
志漸革而不自知竊謂成周之以射教也猶唐之詩賦¶
宋之經義而今日制舉之文也皆所以籠馭英雄而弓¶
旌辟致之使之屈志以就吾用而至其辨賢愚明長幼¶
<pb:KR2m0029_WYG_010-2a>¶
厚人倫美風俗則射之于教化也更爲親切而其義更¶
廣大而精深射與禮樂相比而行而庠序之教急焉彼¶
御也書也數也均之爲藝然而教化則緩故不以程士¶
不以命有司聽有志者之自習之而已矣周禮鄉師正¶
嵗稽鄉器黨共射器州長春秋以禮會民射于州序鄉¶
大夫以鄉射之禮五物詢衆庶一曰和二曰容三曰主¶
皮四曰和容五曰興舞和者六德之終容者六行之首¶
主皮則射和容則禮興舞則樂六德之中惟問和六行¶
<pb:KR2m0029_WYG_010-2b>¶
之中惟問容六藝之中惟問禮樂射則聖王所以陶世¶
範俗之㫖固可思也益稷云侯以明之太甲云若虞機¶
張往省括于度則釋盤庚云若射之有志葢射藝自古¶
重之而成周其制大備朝廷之上躬以習射倡焉將祭¶
祀則射將養老則射諸侯來朝則射諸侯相朝則射燕¶
使臣或與羣臣飲酒則射而總名則大射賓射燕射三¶
等皆禮射也大射之禮不及於士燕射賓射士皆有之¶
射人云射豻侯二正是士有賓射也鄉射記曰士布侯¶
<pb:KR2m0029_WYG_010-3a>¶
畫以鹿豕是士有燕射也而鄉射之禮又在三射之外¶
其官則鄉大夫州長主之禮則皆士禮也是故隨處而¶
可行也將大射必行燕禮將鄉射必行鄉飲酒禮燕禮¶
所以明君臣之義鄉飲所以辨長幼之序燕飲則有恩¶
明君臣辨長幼則有義恩聯義篤而後與之射焉以觀¶
其德行而後人樂而趨焉則先王之教亦可謂委曲而¶
多術者矣鄉飲之禮樂彬彬如也迨射而上耦下耦比¶
其才力上物下物畫其尺寸舉旌偃旌中其宫商侯乏¶
<pb:KR2m0029_WYG_010-3b>¶
楅中辨其等威其行有左右其升降有先後其進退有¶
當階及階及物之揖其司馬司射有誘射揚弓鉤楹搢¶
扑之式其取矢于楅也始進揖當楅揖取矢揖退與將¶
進者揖其取矢也有横弓郤手兼弣順羽之節其卒射¶
而飲也有勝者袒決執張弓不勝者襲說決拾加弛弓¶
之異有升飲相揖之文而又比耦而釋獲不以一人勝¶
不以一人負勝者無所露其矜能長傲之念而不勝者¶
不至于獨露其短然而内愧自反亦不得掩其拙于儕¶
<pb:KR2m0029_WYG_010-4a>¶
耦葢於易爭之地特教之以不爭而其憍吝刻忌與夫¶
粗浮邪戾之氣無一得以干乎其間而又節之以騶虞¶
貍首采蘋采蘩之樂使其持弓審固何以射何以聽循¶
聲而發發而中乎正鵠而非志正體直養定而習素者¶
固必不能故曰射可以觀德行也德行未修則教之以¶
習射習射即習禮樂也夫禮樂之於德行也固不可以¶
道藝岐矣古之選士以射今之選士以文文與射皆所¶
謂藝也而文以傳聖賢之神射以比禮樂之節徒以文¶
<pb:KR2m0029_WYG_010-4b>¶
則能言之鸚䳇徒以射則野外之綿蕞然而具眼者自¶
能識焉故古今取士異制而得人則同但古人試貢士¶
于射宫更有深意凡人之賢不肖于威儀揖讓間嘗露¶
其倪而其好惡趨舍之情于行同能耦間更驗其實故¶
節之禮樂以觀其德比之以耦以觀其類而人之材品¶
將有所不能廋者以此言之試射之顯徵校文之暗索¶
其將誰優乎哉是故射禮雖廢而古道不可以不講也¶
兹采儀禮所載注為射儀此禮與鄉飲相合而行事在¶
<pb:KR2m0029_WYG_010-5a>¶
于合樂之後旅酬之先故凡前篇所悉兹不重出所小¶
異者飲或無僎射有大夫飲必有介射則無介而飲詳¶
于樂射詳于射其義固各有攸當焉會典儀注甚略雍¶
志稍詳聞徐兩學憲皆有射儀然各不相襲總非畫一¶
之禮事必師古其義則竊取云然素木瓠葉古之人有¶
行之者不自知其迂也¶
弓詁¶
荀子倕作弓史記揮作弓書曰和之弓山海經少昊生¶
<pb:KR2m0029_WYG_010-5b>¶
般始爲弓矢弓者射疏及遠之器丈夫所有事也考工¶
記弓人爲弓取六材必以其時六材者幹角筋膠絲漆¶
也取幹之道七柘爲上檍檿桑橘木𤓰荆次之竹為下¶
而相幹相角相筋相膠各有其法漆欲測絲欲沈六材¶
參均九和而後稱良焉凡弓以木為身以角為靣筋所¶
以為深絲所以為固張則筋外而角内弛則角外而筋¶
内把中曰弣弓端曰簫曲處曰隈弣或作柎一曰質旁¶
曰撻中曰敝簫或作弰亦曰弭曰彆(方結/反)曰峻廣雅柎¶
<pb:KR2m0029_WYG_010-6a>¶
柄也康成曰茭讀爲骹茭解謂接中也賈公彥曰隈簫¶
角接處也杜子春曰隈弓之淵許愼曰彆弓戾也司農¶
云敝弓人所握持者詩曰象弭魚服爾雅曰弓無緣者¶
謂之弭左傳左執鞭弭曲禮凡遺人弓者張弓尚筋弛¶
弓尚角右手執簫左手承弣而射禮横弓兼弣卻手覆¶
手亦各有一定之儀焉凡爲弓方其峻而髙其柎長其¶
隈而薄其敝茭解中有變焉故校挺臂中有柎焉故剽¶
蓋弓簫宜方側骨宜髙隈曲勿促敝手勿厚引弓而臂¶
<pb:KR2m0029_WYG_010-6b>¶
有力放矢而簫有力則變換而去疾側骨堅强又能助¶
弓爲力則矢之發也必剽此爲弓之要法也而又因人¶
志慮血氣以别其柔勁豐肉而短寛緩以荼若是者為¶
之危弓危弓爲之安矢骨直以立忿埶以奔若是者為¶
之安弓安弓爲之危矢而又因人之形體長短以定其¶
矢之尺寸上制六尺六寸中制六尺三寸下制六尺弓¶
必劑之性情又與形體適矢又與弓適弓矢與心手適¶
其於射也思過半矣弓有往體寡來體多者王弓弧弓¶
<pb:KR2m0029_WYG_010-7a>¶
也有往體多來體寡者夾弓臾弓也有往體來體若一¶
者唐弓大弓也材强則往體寡故利射革與質材弱則¶
往體多故利射侯與弋强弱中則體若一勁緩之中其¶
射必深故利射深王弧王弓也唐大諸侯弓也夾臾大¶
夫弓也往體寡故合九而後成䂓往體多故合五而成¶
規體若一故合七而成䂓天子彫弓諸侯彤弓大夫黑¶
弓士弓謂之弊弓又在六弓之外合三成䂓勾者謂之¶
弊也大抵天子諸侯大夫士之弓强弱辨乎其等華質¶
<pb:KR2m0029_WYG_010-7b>¶
異乎其物安危稱乎其躬稱躬所以利用也異物所以¶
防僭也辨等則臣禮從殺以示不敢敵尊之意所謂禮¶
射固然義取造士不以力所難勝强之致乖尚德之教¶
至於學射則先弱後强必用唐弓大弓取其强弱適中¶
無拘六弓之等不然一以等威為限將强材逸勁不以¶
習士庶而左射貍首右射騶虞聖人殆教弱以愚黔首¶
乎哉其必不然¶
矢詁¶
<pb:KR2m0029_WYG_010-8a>¶
釋名矢指也又謂之箭前進也荀卿云浮游作矢夷牟¶
作矢皆黄帝之臣也藁人弓六物矢八物皆三等矢與¶
弓相將有上中下之制隨人身以爲之度而其大較則¶
矢藁三尺云弓材謂幹矢材謂藁禹貢荆州貢杶幹栝¶
栢惟箘簵楛考工記荆之幹妢胡之笴爾雅東南之美¶
有會稽之竹箭焉左傳云董澤之蒲可勝既乎此皆矢¶
材之佳者也八物者枉絜殺鍭矰茀恒庳也殺矢鍭矢¶
參分一在前二在後則其達遲故用諸近射田獵枉矢¶
<pb:KR2m0029_WYG_010-8b>¶
絜矢五分二在前三在後則其達遠故利火射用諸城¶
守車戰矰矢茀矢七分四在前三在後則其行髙故用¶
於弋射恒矢庳矢八分四在前四在後則其行平故用¶
諸散射考工五矢其兵矢即枉矢絜矢也田矢即矰矢¶
也鍭合于茀而其矢異也殺不言鍭而其用同也鄭氏¶
謂茀當為殺殺當為茀是也然則考工五矢即周禮之¶
八物文有詳畧故也矢人為矢參分其長而殺其一令¶
趣鏃也五分其長而羽其一令不搖也以其笴厚為之¶
<pb:KR2m0029_WYG_010-9a>¶
羽深量力而受也水之以辯其隂陽夾其隂陽以設其¶
比權輕重也夾其比以設其羽置羽于四垂也參分其¶
羽以設其刅刅長寸圍寸鋌十之重三垸鋌則金之入¶
藁者也羽三之一刅宜二寸鋌不宜十寸其垸之多寡¶
于經無見若以今制揆之矢重四錢為中等則經文有¶
不可盡拘者鏃有金有骨有石爾雅金鏃剪羽謂之鏃¶
骨鏃不剪羽謂之志君子志于中不志于殺故禮射習¶
射之矢皆謂之志射不剪羽尚疾也志不剪羽尚舒也¶
<pb:KR2m0029_WYG_010-9b>¶
尚疾則以金鏃而必其入尚舒則以骨鏃而防其傷方¶
言箭自關而東謂之矢關西曰箭江淮之間謂之鍭詩¶
曰四鍭既鈞序賔以賢是也矢鋒為鏑亦謂之鉸廣薄¶
而長者曰錍(音/卑)亦謂之鈀二孔而鳴者曰錍鑪石則荆¶
梁貢砮及肅愼之矢皆石為之凡矢以鏃為首以括為¶
末鏃而礪之括而羽之書曰若虞機張往省括于度故¶
射之所為入者鏃也而其所為中者括也括即比也故¶
云設其比亦謂之拔故曰舍拔則獲然必心平體正持¶
<pb:KR2m0029_WYG_010-10a>¶
弓審固而後矢發命中巧從出焉保氏六藝三曰五射¶
一曰白矢矢貫侯過見其白鏃也二曰參連前放一矢¶
後三次連續而去也三曰剡注羽頭髙鏃低去剡剡然¶
今所云水平箭也四曰襄尺臣與君射不並君立讓退¶
一尺也五曰井儀四矢貫儀如井之容儀也此皆所謂¶
枝也而禮樂寓焉則進乎技矣四矢曰乘象有事四方¶
也搢三挾一左旋右抽也設楅拊矢設中釋算取矢則¶
上耦取之弓下下耦取之弓上命射則無射獲無獵獲¶
<pb:KR2m0029_WYG_010-10b>¶
又不貫不釋範之以進退威儀節之以騶虞貍首非不¶
亦分曹角勝而雍雍徳讓之雅終不以斯須而去身習¶
之而禮陶樂和試之而選徳尚賢聖王之行射于鄉也¶
直一矢加遺而已乎唐人射訣有四戒三謹五善五難¶
二合三開五病游藝之暇亦當旁覽¶
<pb:KR2m0029_WYG_010-11a>¶
物詁¶
射時所履者謂物畫地作十字形大射納射器時梓人¶
升自北階兩楹間疏數容弓若丹若墨度尺而午鄉射¶
記射自楹間物長如笴其間容弓距隨長武序則物當¶
棟堂則物當楣此所謂物猶言事也君子之所有事也¶
凡射必于楹間故物畫于楹其左曰下物其右曰上物¶
兩物相離六尺故其間容弓也笴者矢之幹也其長三¶
尺物南北之度應之距隨長武則東西横距之畫縱横¶
<pb:KR2m0029_WYG_010-11b>¶
交互縱長而横短鄭注云始前足至東頭為距後足來¶
合西南面為隨武跡也尺二寸盖兩足相合得尺二寸¶
横畫如之容足之限也其長三尺亦應跬步盖尺寸不¶
容越焉當棟當楣以堂之深淺為節凡五架之屋正中¶
曰棟次曰楣前曰&KR1297;序深故當棟堂淺則當楣司射升¶
當誘射豫則鉤楹内堂則由楹外鄭注讀豫為榭州學¶
有堂無室謝如宣榭之榭榭無室則其容深故由楹内¶
鄉學則堂室備焉堂内容室而其堂淺矣故由楹外此¶
<pb:KR2m0029_WYG_010-12a>¶
當棟當楣之異也當物則揖及物則揖敬其事也誘射¶
者左足履物不方足還視侯中俯正足射者左足履物還¶
視侯中合足而俟其視侯以志中也然而正足合足繩趨尺¶
歩必範之以物焉内志正外體直一舉足不容茍也¶
　　　　　　　　　　　　　　侯中方一丈上下躬各二丈¶
　　　　　　　　　　　　　　上个四丈下躬三丈个讀作幹¶
　　　　　　　　　　　　　　以絹繫之於幹也中參之一¶
　　　　　　　　　　　　　　名正上下聨之以綱¶
<pb:KR2m0029_WYG_010-12b>¶
侯詁¶
侯者所以射之凖也侯之制有三大射賔射燕射周官¶
司裘王大射則共虎侯熊侯豹侯設其鵠諸侯共熊侯¶
豹侯卿大夫共麋侯皆設其鵠此大射之侯也梓人所¶
謂張皮侯而棲鵠則春以功是也射人以射灋治射儀¶
王射三侯五正諸侯射二侯三正孤卿大夫射一侯二¶
正士射豻侯二正此賔射之侯也梓人所謂張五采之¶
侯則逺國屬是也鄉射記曰凡侯天子熊侯白質諸侯¶
<pb:KR2m0029_WYG_010-13a>¶
麋侯赤質大夫布侯畫以虎豹士布侯畫以麋豕此燕¶
射之侯也梓人所謂張獸侯以息燕是也大射王侯三¶
等王射虎侯諸侯射熊侯卿大夫射豹侯諸侯之侯二¶
等君射熊羣臣射豹卿大夫第設麋侯則君臣共射焉¶
凡大射賔射之侯俱以虎熊豹麋之皮飾其側又方制¶
之以為&KR0034;(準/)而大射則用皮謂皮侯所謂棲皮之鵠賔¶
射則畫五色雲氣五正之侯中朱次白次蒼次黄而𤣥¶
在外皆取相克三正損𤣥黄二正去白蒼而畫朱緑所¶
<pb:KR2m0029_WYG_010-13b>¶
謂畫布之正其正鵠大小之制則考工記曰梓人為侯¶
廣與崇方(句/)參分其廣而鵠居一是此鵠制也詩箋云¶
正所以設于侯中天子五正諸侯三大夫二士一皆居¶
侯中參分之一此正制也則正之衰與侯同矣乃鄭衆¶
馬融釋周禮則謂十尺曰侯四尺曰鵠二尺曰正四寸¶
曰質又引爾雅皮謂之侯侯中謂之鵠鵠中謂之正正¶
方二尺至王肅則改質為六寸賈逵又謂四尺為正正¶
五重鵠在其内而方二尺夫鄭馬王皆謂正在鵠内賈¶
<pb:KR2m0029_WYG_010-14a>¶
謂鵠在正内其説不同今不可考揆厥名義則鵠取鳱¶
鵠正取題肩皆鳥之㨗黠難中者故以中為雋耳要之¶
大射之侯棲鵠賔射之侯設正燕射之侯畫獸以象正¶
鵠則熊麋虎豹豕之畫通為正鵠而所畫非正鵠之鳥¶
也鄉射之侯即燕射之侯士侯以正畫以麋豕其制有¶
中有躬有舌有綱有縜中其身也上下其躬也左右出¶
者舌也持舌者綱也籠綱者縜也下綱不及地武未射¶
中掩束之將射繫之既射脱而釋之獲者祭之服不氏¶
<pb:KR2m0029_WYG_010-14b>¶
之祝曰惟若寧侯毋或若女不寧侯不屬于王所故抗¶
而射女强飲强食詒女曾孫諸侯百福此天子之禮也¶
諸侯而下其文不載于經而其度則皆取之侯道侯道¶
五十弓弓二寸以為侯中二寸者弓弣把中側骨之處¶
也其博二寸每弓取二寸則五十弓取十尺廣與崇方¶
則平方一丈而為侯中凡布幅廣率二尺則五幅也倍¶
中以為躬則中之上下横接一幅各二丈也倍躬以為¶
左右舌下舌半上舌倍躬者上个(讀作/幹)五尋用布四丈¶
<pb:KR2m0029_WYG_010-15a>¶
接于躬上左右各舒一丈若人舒舌者然下舌半之則¶
左右各舒五尺用布三丈矣盖侯象人形上个象臂下¶
个象足中人張臂八尺張足六尺五之以為衰故康成¶
云鄉射之侯用布十六丈數起侯道五十弓以計道七¶
十弓之侯用布二十五丈二尺道九十弓之侯用布三¶
十六丈道近則侯痺道侯則侯崇所以景人巾車張三¶
侯大侯之崇見鵠于參參見鵠于干也凡畿外諸侯之¶
射用大侯參侯干侯三侯之中熊侯為大故稱熊侯為¶
<pb:KR2m0029_WYG_010-15b>¶
大侯參者大夫之侯與天子諸侯參而三也干即士之¶
豻侯也干不及地者武則豻侯上綱去地丈九尺二寸¶
其參侯崇増七尺二寸其大侯崇又増七尺二寸故三¶
侯遞逺二十弓而其鵠皆見焉虎九十弓熊七十弓豹¶
麋五十弓而列國之諸侯大射其大侯亦九十弓糝七¶
十弓豹五十弓白虎通曰天子射百二十步葢自諸侯¶
九十弓者推之未盡然也所以張侯逺近有不同者君¶
服逺故射逺臣避君故以漸而降然而道近侯小則中¶
<pb:KR2m0029_WYG_010-16a>¶
之難易均焉五十弓以下不復可降矣故鄉射侯道五¶
十弓也凡弓下制六尺與步相應亦云貍步貍善射其¶
發必獲故司射以貍步張三侯而其樂亦節以貍首易步¶
為弓者近取射器義從其類也¶
　　　　　　　　　　　　　杠髙二丈一尺翿長¶
　　　　　　　　　　　　　一丈六尺士載物雜¶
　　　　　　　　　　　　　帛為物中絳色白緣¶
　　　　　　　　　　　　　之首加羽葆故名翿¶
<pb:KR2m0029_WYG_010-16b>¶
旌詁¶
獲者執旌以唱方其未射則以旌倚侯將射則舉旌負¶
侯而俟舉旌以宫偃旌以商旌者射之標也君卿大夫¶
士之旌各以其物周禮司常掌九旗之物日月為常交¶
龍為旗通帛為&KR0950;雜帛為物熊虎為旗鳥隼為旟龜蛇¶
為旐全羽為旞析羽為旌而國之大閲贊司馬頒旗物¶
王建太常諸侯建旂孤卿建旜大夫士建物師都建旗¶
州里建旟縣鄙建旐道車載旞斿車載旌中秋治兵所¶
<pb:KR2m0029_WYG_010-17a>¶
不同者軍吏載旂師都載旜鄉遂載物郊野載旐百官¶
載旟葢通謂之物而大夫士鄉遂命之曰物則又特有¶
専屬焉日月交龍熊虎鳥蛇畫絳帛也通帛大赤周尚¶
赤也雜帛以素帛飾其側也全羽析羽染五采羽繫于¶
旞旌之上所謂注旄于干首者也有虞氏之緌夏后氏¶
之綢練商之崇牙周之璧翣葢以漸而文焉一命而上¶
各有其物鄉射之禮諸侯之州長主之士不命則無物¶
無物則以白羽與朱羽糅扛長三仭韜上二尋謂之翿¶
<pb:KR2m0029_WYG_010-17b>¶
旗凡羽注之干首為旄注之旄首為旌太常而下皆有¶
旄羽此則析羽下垂鍾氏染羽以朱湛丹秫三月而熾¶
之淳而清之此其用也爾雅長尋曰旐繼旐曰斾王之¶
太常齊地諸侯之旂齊軫卿大夫齊較士齊肩此云韜¶
上二尋則去地五尺亦與肩齊者矣記言君國中射用¶
翿旌獲鄉射亦用翿旌中必别有等威而今不可考也¶
國中燕射也於郊大射也於竟賔射也郊以旌竟以龍¶
旜者翿旌之羽白與朱不若旌之備文旌之備文不若¶
<pb:KR2m0029_WYG_010-18a>¶
龍旜之備徳故與羣臣燕射則用翿旌擇士而大射則¶
用旌而與鄰國之君射乃用龍旜此隆殺之等也詩曰¶
左執翿爾雅曰翿纛翳也郭璞曰翿葆幅也葢皆指竿首之¶
翿此翿宜用絳帛二尋而首加羽葆與引舞之節不同¶
　　　　　　　　　　　　　形如曲屏可以容身¶
　　　　　　　　　　　　　避矢其髙下隨宜用¶
　　　　　　　　　　　　　之¶
　¶
<pb:KR2m0029_WYG_010-18b>¶
乏詁¶
侯各有獲獲各有容容謂之乏所以容身禦矢者也王¶
三侯三獲三容諸侯二侯二獲二容卿大夫士一侯一¶
獲一容謂之容以獲者所厞也謂之乏矢至此力匱乏¶
也以革為之正北面乏南面故文反正為乏亦名防爾¶
雅曰容謂之防郭璞曰如小曲屏唱獲者所以自防大¶
射設乏西十北十鄉射乏參侯道居侯黨之一(句/)西五¶
步其云西十北十以步計也西五步相離三丈侯道三¶
<pb:KR2m0029_WYG_010-19a>¶
十丈參居其一則當侯北十丈去堂二十丈唱獲之聲¶
相聞也獲者賔黨弟子為之¶
　　　　　　　　　　　　　楅長三尺博三寸為¶
　　　　　　　　　　　　　交蛇取措地而安也¶
　　　　　　　　　　　　　其中韋當所以承矢¶
　　　　　　　　　　　　　髙二尺廣三尺一寸¶
　　　　　　　　　　　　　六孔孔容四矢飾以¶
　　　　　　　　　　　　　彩色¶
<pb:KR2m0029_WYG_010-19b>¶
鄉射司射請射降自西階命弟子納射器楅俟于堂西¶
大射請射有司亦總弓矢楅適次至于三耦卒射設楅¶
中庭取矢委楅北括南鏃司馬坐于楅南左右撫矢而¶
乘之則鄉射大射皆同也鄉射記曰楅長如笴博三寸¶
厚寸有半龍首其中蛇交韋當楅髤横而奉之南面坐¶
而尊之南北當洗葢兩端龍首所以限矢也其中蛇交¶
所以安矢也龍蛇象君子也韋當以韋為之而丹其色¶
寘于楅上當心鄭謂直心背之衣曰當葢當其中央所¶
<pb:KR2m0029_WYG_010-20a>¶
以分矢也大射三耦既拾取矢捆之所以齊矢也鄉射¶
大夫之矢則兼束以茅尊之異乎衆賔大射之耦大抵¶
皆卿大夫故捆之以委于韋當既委而司馬左右四四數¶
之分委于當之兩旁以委司射之失算鄭注訓楅為幅¶
謂以承笴齊矢猶布有邊幅也陳祥道曰楅之楅矢猶¶
楅衡之楅牛也設之則南當洗而東肆焉統于賔也其¶
器則著地而無足故奉楅者坐奠委矢者坐委乘矢者¶
坐撫取束矢者坐脱則楅卑無足可知舊圖有足者誤¶
<pb:KR2m0029_WYG_010-20b>¶
　　　　　　　　　　　　　皆鑿圓孔可容八籌¶
　　　　　　　　　　　　　飾以赤黒色前足跪¶
　　　　　　　　　　　　　象教擾獸也¶
　　　　　　　　　　　　　籌長一尺四寸¶
　¶
中者所以寘算也君燕射則皮樹中大射則閭中於竟¶
則虎中大夫兕中士鹿中鄭注云皮樹獸名今文繁豎¶
獸人面能立者閭如驢一角或云如驢而岐蹄兕似牛¶
<pb:KR2m0029_WYG_010-21a>¶
青色其中制則莫考矣鄉射記曰鹿中髤前足跪前背¶
容八算則皮樹虎兕之制葢亦然也屈足象馴服也請¶
射之初以納于堂及其三耦卒射而司射以釋獲請乃¶
命設中以教釋算于是釋獲者執鹿中而一人執算以¶
從之焉其奉之也先首其設之也必坐南當楅西當西¶
序其位置也北面受算東面實算坐實八算于中横委¶
其餘于中西南末以俟司射之命既命而取中八算既¶
射而為之釋算每一个釋一獲上射于右下射于左若¶
<pb:KR2m0029_WYG_010-21b>¶
有餘算則反委于中之西別取八算以俟俟射衆射皆¶
徧委獲視算先賔後主賔黨之算自地數之以實于手¶
主黨之算自手數之以委于地此其釋獲之節次也八¶
算者乘矢四算一耦二入則共八算雖八矢未必盡中¶
然而不敢以不中期之算籌八十則十耦全數與射賔¶
衆不止三耦故也然而釋獲者先實八算執之則改實¶
八算既釋又委其餘算則中之所容惟八算耳其籌長¶
尺有握握素握布四指指一寸則籌尺有四寸公羊傳¶
<pb:KR2m0029_WYG_010-22a>¶
曰膚寸而合投壺禮曰室中布五扶先儒謂側手為膚¶
鋪四指為扶則握與膚扶一也握素者刋其本以便握¶
也惟君有射于國中而燕射大射賔射其中異大夫士¶
射必于郊而燕射賔射其中同¶
　　　　　　　　　　　　　玉篇音禮上聲正¶
　　　　　　　　　　　　　韻一東内豐注酒¶
　　　　　　　　　　　　　器也平聲並存之¶
　　　　　　　　　　　　　高一尺五寸¶
<pb:KR2m0029_WYG_010-22b>¶
豐詁¶
豐所以承觶者釋獲既畢以勝負告而司射乃命設豐¶
弟子奉豐升設于西楹之西勝黨洗觶酌酒坐奠于豐¶
司射命張弓命弛弓遂作升飲勝者先升少右不勝者¶
升而坐取立飲焉此第一耦之飲也其次飲者不必勝¶
黨弟子酌之主人使人代為實爵而不勝者升飲如初¶
惟大夫當飲則執爵者奠之席前以優尊者其耦不升¶
示不敢敵然亦立飲以示受罰至于衆賔飲徧則徹豐¶
<pb:KR2m0029_WYG_010-23a>¶
與觶而獻獲繼焉此衆耦徧飲之禮也終射之後亦復¶
設豐豐象人形跪足兩手承柈于首以俟置觶舊説豐¶
國之君嗜酒亡國狀之以為酒戒也燕禮君尊有豐注¶
豐形似豆卑而大此不言大則承觶之豐或視承尊者¶
較小也鄭注豐所以承爵然射飲不勝以觶不以爵其¶
承爵者乃反玷也投壺之禮賜灌行觴其酌以角俱不¶
以觶則亦無事于豐而鄭云酌奠于豐於經無見若公¶
食大夫禮飲酒實于觶加于豐燕禮有豐幂用綌若錫¶
<pb:KR2m0029_WYG_010-23b>¶
　¶
　　　　　　　　　　　　　長三尺其一尺刋¶
　　　　　　　　　　　　　而㨊之以便手持¶
　¶
　¶
扑詁¶
司射既誘射乃適階西取扑搢之凡升堂告賔則去扑¶
降反位則搢扑記言楚扑長如笴刋本尺射者有過則¶
<pb:KR2m0029_WYG_010-24a>¶
撻之注云射者中人則撻之于中庭此雖禮射然而衆¶
之所聚非威莫制古者閭胥于鄉小胥于學有觵撻司¶
市于市有扑罰司徒于誓田亦有扑書稱朴作教刑則¶
用之于學而禮云夏楚二物収其威也則以禮合民者¶
不有所以督責之整攝之教必不行此扑之所由不可¶
已也降而搢扑威衆也升則去朴敬尊也¶
<pb:KR2m0029_WYG_010-25a>¶
袒決遂詁¶
凡射袒左以便持弓袒則拾拾斂也所以蔽膚斂衣¶
也以韋為之亦曰射韝著于左臂射時用以遂弦謂¶
之曰遂其非射時謂之曰拾拾也遂也一也射則必¶
袒若尊卑共耦則卑者袒尊者不袒故大夫與士射¶
士袒以拾蔽膚大夫以纁襦斂衣君與大夫射大夫¶
袒以拾蔽膚君以朱襦斂衣鄉射記大夫袒纁襦燕¶
禮記君袒朱襦者此也決著于右巨指以鉤弦者鄭¶
<pb:KR2m0029_WYG_010-25b>¶
注決猶闓也象骨為之賈疏取其滑也大夫用骨不¶
必以象士決用棘又有著于右三指者曰極大射朱¶
極三以朱韋為之冒于食指中指名指以之釋弦亦謂¶
之韘所云童子佩韘者此也遂亦曰捍内則所謂佩決¶
捍者此也葢以捍臂袒則捍之事已釋袒則説拾¶
而襲¶
射耦詁¶
射人以射法治射儀王以六耦射三侯諸侯四耦射二¶
<pb:KR2m0029_WYG_010-26a>¶
侯孤卿大夫三耦射一侯士以三耦射豻侯分曹校藝¶
之謂耦所以爲射灋者也易氏曰大射則大司馬合諸¶
侯之六耦賔射則諸侯與王射而合卿大夫爲六耦此¶
以周禮證之鄉射則弟子爲三耦矣諸侯二侯四耦葢¶
畿内之侯也畿外諸侯大射賔射皆三侯三耦近尊則¶
屈于侯伸于耦遠尊則屈于耦伸于侯此康成之說然¶
又有謂畿外諸侯設三侯則用六耦者不可考矣尊者¶
法詳故耦多卑者法略故耦少卿大夫以下總皆三耦¶
<pb:KR2m0029_WYG_010-26b>¶
一侯侯可减耦不可减故鄉射必三耦而成禮也至于¶
燕射天子諸侯例同三耦一侯葢燕私之禮其所常習¶
不必備多耦之觀故從殺與鄉射同焉凡鄉射主與賔¶
耦大夫與士耦而堂下三耦皆使弟子充之司射前期¶
戒之及其當射又掄比之鄭謂選次其才賈謂選次其¶
力大抵所比似在衆耦若三耦則俱素習射儀容體節¶
奏可為觀法之人既戒于先臨事又加整飭如是而已¶
至衆耦則必各以才力比之凡人才力相近素自以類¶
<pb:KR2m0029_WYG_010-27a>¶
爲耦至此復比次焉令于同方合志之中共射以觀優¶
劣即此内正外直比禮比樂就是學問而教誘全在司¶
射司射誘之三耦繼之初射設楅再射設中而後主賔¶
大夫士以及衆賔相與次第射焉堂上三賔堂下之賔¶
無數故曰歌騶虞若采蘋射無算也但堂上三賔亦有¶
不與射者不射者不降禮容尚肅不以無事亂有事也¶
籌數八十備十耦之全數者葢習民于射苟無怍于矍¶
相之觶者皆得入而習禮于射此以知射不止三耦而¶
<pb:KR2m0029_WYG_010-27b>¶
三耦所以示之法也倍之則六耦矣法詳者官備故大¶
射之禮三耦射畢然後公射又三耦射畢然後公再射¶
乃獲飲觶此諸侯六耦之證而燕射不然然而不三耦¶
不足以成禮昔者魯侯之饗范宣子也射者三耦公臣¶
不足取于家臣夫以家臣取盈則三耦成禮終不可以¶
乏才減也此知卿大夫士凡射之必三耦也¶
射樂詁¶
周禮大師率瞽而歌射節笙師饗射共其笙鍾之樂樂¶
<pb:KR2m0029_WYG_010-28a>¶
師鍾師凡射王以騶虞諸侯以貍首大夫以采蘋士以¶
采蘩為節而射人王以騶虞九節諸侯貍首七節孤卿¶
大夫采蘋士采蘩皆五節節者鼓節射者拾發必與鼓¶
節相應故曰不鼓不釋射以應節為難節奏比樂比此¶
者也凡節以侯道為差侯道九十弓者樂九節七十弓¶
者樂七節五十弓者樂五節各以等辨凡奏樂一句一¶
節詩章原有定句而節之多寡以尊卑異則用時各為¶
之節鄉樂以五節聽五句聽畢然後發矢諸侯七節天¶
<pb:KR2m0029_WYG_010-28b>¶
子九節亦如之尊者聽詳卑者聽略節有餘詩不足則¶
咏嘆後韻以畢節節不足詩有餘則重歌一句以終詩¶
如騶虞一詩天子鄉人同用其節不同應有活法而發¶
矢則先擊&KR0615;上射一發擊應下射一發次擊鼓上射再¶
發次擊應下射再發又次擊鼓擊應者各再而上下射¶
拾發乘矢終焉具詳後譜先儒釋鄉射五節而謂四節¶
四拾其一節先以聽非也四節四拾則唱獲聲與樂相¶
間豈可謂節必詩終而&KR0615;應鼓凡八擊於時遞發八矢¶
<pb:KR2m0029_WYG_010-29a>¶
不先不後中且合節乃所謂節奏比樂耳射義云騶虞¶
者樂官備也貍首樂㑹時也采蘋樂循法也采蘩樂不¶
失職也葢一發五豝則得賢衆多故取備官為節史記¶
設射貍首漢書郊祀志萇𢎞設射不來故鄭注貍之言¶
不來也言諸侯不來朝則射之故取朝會之時為節采¶
蘋則卿大夫妻能循母教猶仕者能行素履乃可以與¶
國政也采蘩敬共祭祀不失夫人之職士之事君亦然¶
則循法不失職卿大夫士之節也然騶虞一國之風而¶
<pb:KR2m0029_WYG_010-29b>¶
通之天子既為天子之節而用之鄉射何也義重仁賢¶
理通王國鄉射樂賢亦所以充貢於王所故節異而詩¶
則同焉貍首之詩載在射義今並譜以備樂節必行終¶
射禮而後樂作者射之難在於比樂禮先樂後亦習射¶
之序也¶
主賔遵士衆賔司正司馬司射獲者釋獲者弟子詁¶
漢家&KR0511;縣饗射皆假士禮而行樂縣笙磬籩俎皆如士¶
制見于服䖍應劭禮儀志注緣儀禮古文所載皆諸侯¶
<pb:KR2m0029_WYG_010-30a>¶
州長之禮士禮也系射於鄉者鄭注以為鄉大夫或在¶
焉不改其禮故曰鄉射周制五州為鄉其大夫或處一¶
焉則亦大夫主之記云大夫兕中為行之於鄉者言也¶
若天子畿内州長亦中大夫故知所為主者不必其皆¶
士也賔者此邦年高德劭之處士也所重習射非為賔¶
興故主不謀賔賔不拜辱亦不設介雖行鄉飲而禮與¶
專飲者有異焉衆賔則堂上三賔以齒為序堂下或來¶
習射或來觀禮凡其幼壯孝弟耆耋好禮好學不勌好¶
<pb:KR2m0029_WYG_010-30b>¶
禮不變稱道不亂者皆在此位惟賁軍之將亡國大夫¶
與為人後者不入焉顧州長是時方以五物詢衆庶以¶
備將來賔貢之選則來觀之人自不必嚴為限制竊意¶
矍相揚觶所云在此位者特指賔位言之彼其習民于¶
射有過則撻豈其人人德藝全備尚楚扑而教諸庠序¶
之内乎遵今文作僎致事大夫&KR0570;于禮樂可遵法者士¶
則在官之士居衆賔之列者一命齒于鄉故士來習禮¶
觀禮皆與堂下衆賔為齒而司射比耦就中擇焉以耦¶
<pb:KR2m0029_WYG_010-31a>¶
大夫大夫或不止于一人然而必與士耦不自相耦者¶
嫌自尊别居鄉則禮然也將射則司正為司馬射畢則¶
司馬轉爲司正司正涖酒政者也司馬則涖射事鄉射¶
號令所自出者也故命張侯命倚旌命執旌負侯命去¶
侯命取矢當楅撫矢獻獲者命脫侯皆屬司馬而其出¶
入升降必繞司射之南以其為紀綱之僕令衆人得屬¶
目焉司射則熟于射禮者一人充之始則升堂請射命¶
納射器次則比耦誘射揖升乘矢以為衆耦法式降而¶
<pb:KR2m0029_WYG_010-31b>¶
搢扑作射已而去扑告射及其弟子取矢則又請射于¶
賔于大夫而比耦取矢作射如初焉繼之以請釋獲命¶
設中北面視算設豐作飲迨至司馬獻獲則司射亦獻¶
釋獲以成次射之禮其終射也又有以樂樂賔之請三¶
耦賔主遵士衆賔應節而射以比于樂而視算作飲如¶
初則司射無復事矣司射司馬互為政者也其升降嘗¶
相左于階前射則司射勞多而射前獻酬射後旅酬則¶
司馬身兼司正事任亦劇但司射有射司馬無射是故¶
<pb:KR2m0029_WYG_010-32a>¶
司馬袒决遂而司正袒執弓不决拾也獲者則倚旌負¶
侯去侯就乏及以旌指示取矢惟司馬之所命之既射¶
而司馬獻之三祭于侯釋獲者則設中實算辨左右别¶
純奇以其勝負告于賔其職事率與司射相應而比獲¶
者釋獲者則皆弟子充之此外有納射器者有張侯設¶
獲者有取矢加楅者有執算者有設豐實觶飲不勝者¶
有終射脫侯者有相工升降者有徹俎授從者各有司¶
存而莫非弟子之職也統計凡射主一人賔一人堂上¶
<pb:KR2m0029_WYG_010-32b>¶
衆賔三人遵若士若堂下之賔皆無常數三耦六人司¶
射一人司正司馬共一人其執事則張侯脫侯共二人¶
獲者釋獲者司射器者設楅執算執中設豐奠觶實觶¶
執爵各一人舉觶于賔者先後三人通賛二人共十六¶
人而賔大夫士之弟子引禮者相工升降者亦無常數¶
俱就弟子員中擇才而任旅酬交錯飲亦徧焉禮必逮¶
賤所謂少長有序及於沃洗者也樂則樂正而下有播¶
鼗者舂牘者搏拊者司磬縣者楹鼓者塤者篪者各一¶
<pb:KR2m0029_WYG_010-33a>¶
人瑟與歌共四人無瑟則代之以琴三笙一和通前共¶
二十人此於膠序彦秀不為難具有能春秋舉行先期¶
肄習俾古道彬彬復睹者乎博奕猶賢何况禮樂當仁¶
不讓其殆此類昔者馬遷習射于鄒嶧劉昆備典于陳¶
留秦彭饗射于山陽鮑永闢荆于魯&KR0511;伊何人哉而逢¶
掖搢紳至今侈為美談則亦存乎其人勿謂一握為笑¶
而古禮終不可行也¶
會典儀注¶
<pb:KR2m0029_WYG_010-33b>¶
洪武三年定學校射儀前期戒射定耦選職事充司正¶
副司正司射司射器請射舉爵收矢執旗樹鵠陳設訖¶
至日執事者入就位請射者引主射正官及各官員子¶
弟士民俊秀者各就品位司射器者以弓矢置於各正¶
官及司射前請射者詣正官前圓揖畢引詣司射器前¶
受弓矢訖復位司正執算入立於中後請射者詣司射¶
前曰請誘射引司射二人耦進各以三矢搢于腰帶之¶
右以一矢挾於二指間推年齒相讓年長者為上射年¶
<pb:KR2m0029_WYG_010-34a>¶
幼者爲下射上射先詣射位向鵠正立發矢司正書中¶
投算置於中舉旗者如所射應之射畢退立於傍讓下¶
射者詣位射訖請射者俱引復位收矢復於射者司正¶
取所中算請射者次請士民俊秀射次請官員子弟射¶
次請品卑至品髙者射其就射位發矢取算書中舉旗¶
收矢復位皆如前儀既畢司正副司正各持算白中於¶
主射正官舉爵者酌酒授中者飲之中的者三爵中采¶
者二爵飲訖請射者請屬官以下仍捧弓矢納於司射¶
<pb:KR2m0029_WYG_010-34b>¶
器還詣主射正官前相揖而退¶
　附南雍志合射位設¶
　凡設位以灰畫之賔位設堂中西衆賔位繼序于西¶
　俱南靣遵位設堂中東南靣主位設遵位之南少東¶
　西靣士位設衆賔之東少北南靣並賔而立射物位¶
　設堂中少南左右相去容一弓俱南靣鹿中位設西¶
　階之西南去階五尺許東靣司射位繼序鹿中位南¶
　少西司馬位繼之俱東靣三耦士衆賔堂西之位設¶
<pb:KR2m0029_WYG_010-35a>¶
　堂下西北東上南靣射位謂之物畫十字長三尺設¶
　司馬之南少西東靣楅位設兩階中少南豐位設堂¶
　西楹之西布侯位去射位五十弓北靣乏位設于布¶
　侯位之西少北樂生歌生位設阼階之東南西靣去¶
　楹五尺許樂正位設樂生之南少西北靣洗位設樂¶
　正之南西靣設罇于賔席之東兩壺斯禁左𤣥酒皆¶
　加勺篚在其南東肆設洗于阼階東南洗東篚西南¶
　肆懸磬于洗盆東北西靣賔遵司馬士衆賔三耦之¶
<pb:KR2m0029_WYG_010-35b>¶
　弓矢并旌豐楅鹿中籌俱序陳堂外東空處主人之¶
　弓矢亦如之司射之弓矢與朴倚于西階之西鍾鼓¶
　笙磬簫琴瑟俱陳堂上東空處布侯乏俱陳前所設¶
　之位其弓矢旌豐楅鹿中籌决遂俱待司射命納射¶
　器然後各次第納于堂西空處通賛立堂東楣下唱¶
　序立主人先立本位賛者立主後少南西靣司鼔者¶
　立鼓後西靣其餘樂正歌生樂生司罇洗觶者俱于¶
　洗盆之南相去四五尺許西靣序立司馬司射三耦¶
<pb:KR2m0029_WYG_010-36a>¶
　揚觶設豐設楅司中釋獲執旌張侯執射器約矢者¶
　俱于衆賔射位西南東靣與東班樂正等相對序立¶
　(賔一人遵一人主一人士一人衆賔四人三耦六人/司射一人司馬一人擯者一人揚觶一人釋獲一人)¶
　(約矢四人樂正一人歌詩六人弟子代賔等執弓矢/各一人通賛二人賔遵主引賛各二人司尊一人設)¶
　(豐一人設楅二人設中一人洗觶一人張侯二人執/旌一人司鍾鼓及磬各一人司簫笙各一人司琴瑟)¶
　(各一人皆諸生善良敏達者為之其器數則弓一十/六决遂如之矢六十四布侯一乏一旌一扑一楅一)¶
　(鹿中一豐一篚一觶一尊一洗一籌八十斯禁一鼔/鍾磬琴瑟各一簫笙各二矢宜多備以防損壞按古)¶
　(禮無鍾琴簫有三笙一和和非小笙乃執舂牘者歌/只二人塤篪二人無則可以簫篴代之搏拊一人司)¶
<pb:KR2m0029_WYG_010-36b>¶
　(磬者可兼播鼗斯禁可以卓代其揚觶/必須二人衆賔隨時多寡固無定數)¶
　　右國初射儀頒之學宫載之會典至今各處多有¶
　　射圃我聖祖樸棫作人之化於射禮葢惓惓焉天¶
　　造草昧百務未遑以禮習民蠲繁尚簡第以二人¶
　　誘射不具三耦其衆耦先卑後尊其卒射但飲勝¶
　　者中的中采又復人人而差等之古以飲罰今以¶
　　飲勸古今不相襲禮矣二百五十年來文盛教洽¶
　　士大夫漸思復古故南雍志稍考儀禮節為合射¶
<pb:KR2m0029_WYG_010-37a>¶
　　之儀國子習焉亦猶行古之道者乎然而意存行¶
　　簡尚遠周文兹不備錄錄其位設大凡仍取儀禮¶
　　古文節略解之演為圖注以俟肄習其興其廢在¶
　　衡教者夫六藝於人其必非絶德明矣射可廢也¶
　　禮樂不可斯須去身復古禮變今樂其猶以鄉射¶
　　為前茅也哉¶
儀禮鄉射古文解¶
主人戒賔賔出迎再拜主人答再拜乃請賔禮辭許主¶
<pb:KR2m0029_WYG_010-37b>¶
人再拜賔答再拜主人退賔送再拜(主人州長或鄉大/夫也不言拜辱此)¶
(爲習民以禮樂非專為賔/已也此戒賔與射同日)無介(主于射/不備賔)¶
乃席賔南靣東上衆賔之席繼而西席主人於阼階上¶
西靣尊於賔席之東兩壺斯禁左𤣥酒(靣北而設尊/故以西為左)皆¶
加勺篚在其南東肆設洗於阼階東南南北以堂深東¶
西當東榮水在洗東篚在洗西南肆¶
縣於洗東北西靣(縣磬懸也縣於/東方避射位)¶
乃張侯下綱不及地武(侯所射布也綱所以繫侯于植/者武足跡也中人之跡尺二寸)¶
<pb:KR2m0029_WYG_010-38a>¶
不繫左下綱中掩束之(射事未至故西半不繫/而中掩左廂向東以俟)乏參侯¶
道居侯黨之一西五步(容謂之乏所以為獲者御矢也/侯道五十步此乏去侯北十丈)¶
(西三丈以上言設/席樂縣張侯之事)¶
羮定主人朝服乃速賔賔朝服出迎再拜主人答再拜¶
退賔送再拜(朝服冠𤣥端緇/帶素韠白屨)¶
賔及衆賔遂從之及門主人一相出迎于門外再拜賔¶
答再拜揖衆賔主人以賔揖先入賔厭衆賔衆賔皆入¶
門左東靣北上賔少進主人以賔三揖皆行及階三讓¶
<pb:KR2m0029_WYG_010-38b>¶
主人升一等賔升(以上/迎賔)¶
主人阼階上當楣北靣再拜賔西階上當楣北靣答再¶
拜主人坐取爵于上篚以降賔降主人阼階前西靣坐¶
奠爵興辭降賔對主人坐取爵興適洗南靣坐奠爵于¶
篚下盥洗賔進東北靣辭洗主人坐奠爵于篚興對賔¶
反位主人卒洗壹揖壹讓以賔升賔西階上北靣拜洗¶
主人阼階上北靣奠爵遂答拜乃降賔降主人辭降賔¶
對主人卒盥壹揖壹讓升賔升西階上疑立¶
<pb:KR2m0029_WYG_010-39a>¶
主人坐取爵實之賔席之前西北靣獻賔賔西階上北¶
面拜主人少退賔進受爵于席前復位主人阼階上拜¶
送爵賔少退薦脯醢賔升席自西方乃設折俎主人阼¶
階東疑立¶
賔坐左執爵右祭脯醢奠爵于薦西興取肺坐絶祭尚¶
左手嚌之興加于俎坐挩手執爵遂祭酒興席末坐啐¶
酒降席坐奠爵拜告㫖執爵興主人阼階上答拜賔西¶
階上北靣坐卒爵興坐奠爵遂拜執爵興主人阼階上¶
<pb:KR2m0029_WYG_010-39b>¶
答拜(以上/獻賔)¶
賔以虚爵降主人降賔西階前東靣坐奠爵興辭降主¶
人對賔坐取爵適洗北靣坐奠爵于篚下興盥洗主人¶
阼階之東南靣辭洗賔坐奠爵于篚興對主人反位賔¶
卒洗揖讓如初升主人拜洗賔答拜興降盥如主人之¶
禮賔升實爵主人之席前東南面酢主人主人阼階上¶
拜賔少退主人進受爵復位賔西階上拜送爵薦脯醢¶
主人升席自北方乃設折俎祭如賔禮不告㫖¶
<pb:KR2m0029_WYG_010-40a>¶
自席前適阼階上北靣坐卒爵興坐奠爵遂拜執爵興¶
賔西階上北靣答拜主人坐奠爵于序端阼階上再拜¶
崇酒賔西階上答再拜(以上賔/酢主人)¶
主人坐取觶于篚以降賔降主人奠觶辭降賔對東靣立¶
主人坐取觶洗賔不辭洗卒洗揖讓升賔西階上疑立¶
主人實觶酬之阼階上北靣坐奠觶遂拜執觶興賔西¶
階上北靣答拜主人坐祭遂飲卒觶興坐奠觶遂拜執¶
觶興賔西階上北靣答拜¶
<pb:KR2m0029_WYG_010-40b>¶
主人降洗賔降辭如獻禮升不拜洗賔西階上立主人¶
實觶賔之席前北靣賔西階上拜主人坐奠觶于薦西¶
賔辭坐取觶以興反位主人阼階上拜送賔北靣坐奠¶
觶于薦東反位(以上主/人酬賔)¶
主人揖降賔降東靣立于西階西當西序¶
主人西南靣三拜衆賔衆賔皆答壹拜主人揖升坐取¶
爵于序端降洗升實爵西階上獻衆賔衆賔之長升拜¶
受者三人主人拜送坐祭立飲不拜既爵授主人爵降¶
<pb:KR2m0029_WYG_010-41a>¶
復位衆賔皆不拜受爵坐祭立飲每一人獻則薦諸其¶
席衆賔辯有脯醢主人以虚爵降奠于篚揖讓升賔厭¶
衆賔升衆賔皆升就席(以上主人/獻衆賔)¶
一人洗舉觶於賔升實觶西階上坐奠觶拜執觶興賔¶
席末答拜舉觶者坐祭遂飲卒觶興坐奠觶拜執觶興¶
賔答拜降洗升實之西階上北靣賔拜舉觶者進坐奠¶
觶于薦西賔辭坐取以興舉觶者西階上拜送賔反奠¶
于其所舉觶者降(以上/舉觶)¶
<pb:KR2m0029_WYG_010-41b>¶
大夫若有遵者則入門左主人降賔及衆賔皆降復初¶
位主人揖讓以大夫升拜至大夫答拜(以上/迎僎)¶
主人以爵降大夫降主人辭降大夫辭洗如賔禮席于¶
尊東升不拜洗主人實爵席前獻于大夫大夫西階上¶
拜進受爵反位主人大夫之右拜送大夫辭加席主人¶
對不去加席乃薦脯醢大夫升席設折俎祭如賔禮不¶
嚌肺不啐酒不告㫖西階上卒爵拜主人答拜(以上主/人獻僎)¶
大夫降洗主人復阼階降辭如初卒洗主人盥揖讓升¶
<pb:KR2m0029_WYG_010-42a>¶
大夫授主人爵于兩楹間復位主人實爵以酢于西階¶
上坐奠爵拜大夫答拜坐祭卒爵拜大夫答拜主人坐¶
奠爵于西楹南再拜崇酒大夫答拜(以上僎/酢主人)¶
主人復阼階揖降大夫降立于賔南主人揖讓以賔升¶
大夫及衆賔皆升就席(以上/升賔)¶
席工于西階上少東樂正先升北靣立于其西工四人¶
二瑟瑟先相者皆左何瑟靣鼓執越内弦右手相入升¶
自西階北靣東上工坐相者坐授瑟乃降¶
<pb:KR2m0029_WYG_010-42b>¶
笙入立于縣中西面(縣中者磬縣之東也笙與磬俱在/洗東北而靣西堂下樂相從也)¶
乃合樂周南關睢葛覃卷耳召南鵲巢采蘩采蘋工不¶
興告于樂正曰正歌備樂正告于賔乃降¶
主人取爵于上篚獻工大師則為之洗賔降主人辭降¶
(大夫不/降尊也)工不辭洗卒洗升實爵工不興左瑟一人拜受¶
爵主人阼階上拜送爵薦脯醢使人相祭工飲不拜既¶
爵授主人爵衆工不拜受爵祭飲辯有脯醢不祭¶
不洗遂獻笙于西階上笙一人拜于下盡階不升堂受¶
<pb:KR2m0029_WYG_010-43a>¶
爵主人拜送爵階前坐祭立飲不拜既爵升授主人爵¶
衆笙不拜受爵坐祭立飲辯有脯醢不祭主人以爵降¶
奠于篚反升就席(亦揖讓以賔及衆賔就/席以上作樂獻工獻笙)¶
主人降席自南方側降作相為司正司正禮辭許諾主¶
人再拜司正答拜主人升就席¶
司正洗觶升自西階由楹内適阼階上北靣受命于主¶
人西階上北靣請安于賔賔禮辭許司正告于主人遂¶
立于楹間以相拜主人阼階上再拜賔西階上答再拜¶
<pb:KR2m0029_WYG_010-43b>¶
皆揖就席司正實觶降自西階中庭北靣坐奠觶興退¶
少立進坐取觶興反坐不祭遂卒觶興坐奠觶拜執觶¶
興洗北靣坐奠于其所興少退北靣立于觶南(觶南者/其故擯)¶
(位/)未旅(旅酬則禮畢此時將射/故未旅以上言立司正)¶
三耦俟于堂西南靣東上(司正既立司射乃選弟子之/中徳行道藝之髙者為三耦)¶
(於此/俟射)¶
司射適堂西袒(左免/衣也)决(象骨為之着右大/指以鈎弦闔射)遂(射韝也韋/為之亦謂)¶
(之拾拾斂也所/以蔽膚斂衣也)取弓于階西兼挾乘矢(四/矢)升自西階階¶
<pb:KR2m0029_WYG_010-44a>¶
上北靣告于賔曰弓矢既具有司請射賔對曰某不能¶
(句/)爲二三子許諾司射適阼階上東北靣告于主人曰¶
請射于賔賔許司射降自西階階前西靣命弟子納射¶
器(弟子賔黨之年少者賔黨東靣故司射西/靣命之射器弓矢决拾旌中籌楅豐也)乃納射器¶
皆在堂西賔與大夫之弓倚于西序矢在弓下北括衆¶
弓倚于堂西矢在其上(上者堂/西廉也)主人之弓在東序東(兩/序)¶
(皆在堂上/矢皆北括)¶
司射不釋弓矢遂以比(選/也)三耦於堂西三耦之南北靣¶
<pb:KR2m0029_WYG_010-44b>¶
命上射曰某御於子命下射曰子與某子射¶
司正為司馬(涖酒為司正涖射/為司馬兼官也)司馬命張侯弟子說(脱/)¶
束遂繫左下綱(繫于植/將射也)¶
司馬又命獲者倚旌于侯中(獲者弟子為之射者中則/舉旌唱獲此為下文負侯)¶
(張/本)獲者由西方坐取旌倚于侯中乃退¶
樂正適西方命弟子賛工遷樂于下(避射/也)弟子相工如¶
初入(左何瑟靣鼓/内弦同前)降自西階阼階下之東南堂前三笴¶
(矢幹曰笴笴三/尺是去堂九尺)西靣北上坐樂正北靣立于其南¶
<pb:KR2m0029_WYG_010-45a>¶
司射猶挾乘矢以命三耦各與其耦讓取弓矢拾三耦¶
皆袒决遂有司在執弣右執弦而授弓(有司司/射噐者)遂授矢¶
三耦皆執弓搢三(挿三矢/于帶右)而挾一个¶
司射先立于所設中之西南東靣三耦皆進由司射之¶
西立于其西南東靣北上而俟司射東靣立于三耦之¶
北搢三而挾一个(將誘/射)揖進當階北靣揖及階揖升堂¶
揖豫則鉤楹内堂則由楹外(豫序也讀如榭鉤楹者行/繞楹也序無室可以深物)¶
(近北故由楹内北過而東記云序則物當棟故也庠則/有堂有室物近南故由楹外東行記云堂則物當楣故)¶
<pb:KR2m0029_WYG_010-45b>¶
(也/)當左物(物事也有事于射所/履之矩也梓人畫之)北靣揖及物揖左足履¶
物不方足還視侯中俯正足(方併也志在于射左足至/右足旋故不併足先南靣)¶
(視侯之中而/後正足以立)不去旌(擬唱/獲也)¶
誘射(誘教/也)將乘矢(將者/發也)執弓不挾(矢發盡/故不挾)右執弦南靣¶
揖揖如升射降出于其位南適堂西改作一个挾之(别/挾)¶
(一矢示/有事也)遂適階西取扑搢之以反位(扑所以撻犯教/者以上誘射)¶
司馬命獲者執旌以負侯(令射者見侯與/旌以志于中)獲者適侯執¶
旌負侯而俟¶
<pb:KR2m0029_WYG_010-46a>¶
司射還當上耦西靣作上耦射(還左旋而東也當對也/上耦位在司射西南東)¶
(靣故此旋向/而使之射)司射反位上耦揖進上射在左並行當階¶
北靣揖及階揖上射先升三等下射從之(句/)中等(猶間/等也)¶
上射升堂少左(讓下/射路)下射升上射揖並行皆當其物北¶
靣揖及物揖皆左足履物還視侯中合足而俟¶
司馬適堂西不决遂(因不射/故不備)袒執弓出于司射之南升¶
自西階鉤楹由上射之後西南靣立于物間(鉤楹者繞/西楹而北)¶
(東行由上射後當物間/取向侯揚弓之便也)右執簫(弓/末)南揚弓命去侯獲者¶
<pb:KR2m0029_WYG_010-46b>¶
執旌許諾聲不絶以至于乏坐東靣偃旌而俟司馬出¶
于下射之南還(旋/)其後(既繞上射亦繞下射/明為二人命去侯也)降自西階¶
反由司射之南適堂西釋弓襲反位立于司射之南司射進¶
與司馬交于階前相左(司馬由北而西行司射由南而/東行交于西階之西各以左相)¶
(近故云/相左)由堂下西階之東北靣視上射命曰無射獲(毋/射)¶
(人/也)無獵獲(獵矢/從旁)上射揖司射退反位¶
乃射上射既發挾弓矢而后下射射拾發以將乘矢¶
獲者坐而獲舉旌以宫偃旌以商獲而未釋獲(唱獲之/聲中于)¶
<pb:KR2m0029_WYG_010-47a>¶
(宫商然此時報獲/而已未及算也)卒射皆執弓不挾南靣揖揖如升射¶
上射降三等下射少右從之中等並行上射於左(句/)與¶
升射者相左交于階前相揖由司馬之南適堂西釋弓¶
說决拾襲而俟于堂西南靣東上¶
三耦卒射亦如之司射去扑倚于西階之西(不敢將扑/而近尊者)¶
升堂北靣告于賔曰三耦卒射賔揖(以上堂下三耦之/射乃第一畨射也)¶
司射降搢扑反位司馬適堂西袒執弓由其位南進與¶
司射交于階前相左升自西階鉤楹自右物之後立于¶
<pb:KR2m0029_WYG_010-47b>¶
物間西南靣揖弓(推弓/而揖)命取矢獲者執旌許諾聲不絶¶
以旌負侯而俟(俟弟子取矢/以旌指導之)司馬出于左物之南還其¶
後(句/)降自西階¶
遂適堂前北靣立于所設楅之南命弟子設楅(楅以承/笴齊矢)¶
乃設楅于中庭南當洗東肆司馬由司射之南退釋弓¶
于堂西(句/)襲(句/)反位弟子取矢北靣坐委于楅(句/)北括¶
(句/)乃退司馬襲進當楅南北靣坐左右撫矢而乘之(以/左)¶
(右手拊矢/四四數之)若矢不備則司馬又袒執弓如初升命曰取¶
<pb:KR2m0029_WYG_010-48a>¶
矢不索(不/盡)弟子自西方應曰諾乃復求矢加于楅(以上/取矢)¶
(加楅以俟再射/甫畢初射之事)司射倚扑于階西升請射于賔如初賔¶
許諾賔主人大夫若皆與射則遂告于賔適阼階上告¶
于主人主人與賔為耦遂告于大夫大夫雖衆皆與士¶
爲耦(士謂賔之在下及羣士來觀禮者大夫/雖衆不自以其爵為耦嫌于自尊别也)以耦告于¶
大夫曰某御于子西階上北靣作(使/)衆賔射司射降搢¶
扑由司馬之南適堂西立比衆耦(大夫耦及/衆賔也)衆賔將與¶
射者皆降由司馬之南適堂西繼三耦而立東上大夫¶
<pb:KR2m0029_WYG_010-48b>¶
之耦為上若有東靣者則北上(衆賔無常數若賔少則/以南靣為正若多則有)¶
(立於西邊者東靣/而以北為上也)賔主人與大夫皆未降司射乃比衆¶
耦辯(衆賔與射者降/則比耦乃徧)遂命三耦拾取矢司射反位(反位/以俟)¶
(袒/决)¶
三耦拾取矢皆袒决遂執弓進立于司馬之西南¶
司射作上耦取矢(還當上耦如/前使射之儀)司射反位上耦揖進當¶
楅北靣揖及楅揖上射東靣下射西靣上射揖進坐横¶
弓(南踣/弓)郤手自弓下取一个(句/)兼諸弣(句/)順羽且興(句/)¶
<pb:KR2m0029_WYG_010-49a>¶
執弦而左還退反位東靣揖(揖下射/使取矢)下射進坐横弓覆¶
手自弓上取一个興其他如上射(上射覆左手執弓背/故郤右手在裡取矢)¶
(下射仰左手向上執弓故/用右手向下取矢皆從便)¶
既拾取乘矢揖皆左還南面揖皆少進當楅南(少南/行也)皆¶
左還北面搢三挾一个揖皆左還上射於右(將復庭位/故皆左旋)¶
(西行也並向西行下射/南則上射北故云右)¶
與進者相左(由進者/之北)三耦拾取矢亦如之後者遂取誘¶
射之矢兼乘矢而取之以授有司于西方而後反位(有/司)¶
<pb:KR2m0029_WYG_010-49b>¶
(司射器者以所取誘矢者之四/矢西靣授之而後反東靣之位)¶
衆賔未拾取矢(楅矢已盡故/不拾取矢)皆袒决遂執弓搢三挾一个¶
由堂西進繼三耦之南而立東靣北上大夫之耦為上¶
司射作射如初一耦揖升如初司馬命去侯獲者許諾¶
司馬降釋弓反位¶
司射猶挾一个去扑與司馬交于階前升請釋獲于賔¶
賔許降搢扑西面立于所設中之東北面命釋獲者設¶
中遂視之(視以教/釋算)釋獲者執鹿中一人執算以從之釋¶
<pb:KR2m0029_WYG_010-50a>¶
獲者坐設中南當楅西當西序東面(執中與算從堂西/來故東面坐設)¶
興受算(旋向北/面受算)坐實八算于中(迴向東/面實之)横委其餘于中¶
西南末興共而俟司射遂進由堂下北面命曰不貫不¶
釋(布侯射中則貫故以中為/貫也不貫布則不釋算)上射揖司射退反位釋獲¶
者坐取中之八算改實八算于中興執而俟(人四矢則/一耦八矢)¶
(雖不知中否要須一矢則一/算改實八算擬後來者用之)乃射若中則釋獲者坐而¶
釋獲毎一个釋一算上射於右(賔/黨)下射於左(主/黨)若有餘¶
算則反委之(委于地/合後釋)又取中之八算改實八算于中興¶
<pb:KR2m0029_WYG_010-50b>¶
執而俟¶
三耦卒射賔主人大夫揖皆由其階降揖主人堂東袒¶
决遂執弓搢三挾一个賔於堂西亦如之皆由其階階¶
下揖升堂揖主人為下射皆當其物北面揖及物揖乃¶
射卒南面揖皆由其階階上揖降階揖賔序西主人序¶
東皆釋弓說决拾襲反位升及階揖升堂揖皆就席¶
大夫袒决遂執弓搢三挾一个由堂西出于司射之西¶
就其耦大夫為下射揖進耦少退(不並行尊/大夫也)揖如三耦¶
<pb:KR2m0029_WYG_010-51a>¶
及階耦先升卒射揖如升射耦先降降階耦少退皆釋¶
弓于堂西襲耦遂止于堂西大夫升就席¶
衆賔繼射釋獲皆如初司射所作唯上耦(賔主人射則/司射不請以)¶
(上主賔僎士衆賔/繼三耦而習射)¶
卒射釋獲者遂以所執餘獲(不中之/餘算)升自西階盡階不¶
升堂告于賔曰左右卒射降反位坐委餘獲于中西興¶
共而俟¶
司馬袒决執弓升命取矢如初獲者許諾以旌負侯如¶
<pb:KR2m0029_WYG_010-51b>¶
初司馬降釋弓反位弟子委矢如初大夫之矢則兼束¶
之以茅上握焉司馬乘矢如初司射遂適西階西釋弓¶
去扑襲進由中東立于中南北靣視算釋獲者東面于¶
中西坐先數右獲二算為純(全也隂陽/耦為全)一純以取實于¶
左手十純則縮而委之每委異之(以東面釋算觀之東/西為縱南北為横縮)¶
(縱也異之/易于校數)有餘純則横於下一算為奇奇則又縮諸純¶
下¶
興自前適左東面坐(句/)兼斂算(句/)實于左手一純以委¶
<pb:KR2m0029_WYG_010-52a>¶
十則異之(右則一一取之于地實于左手此則總歛于/左手一一取于左手委之于地也所謂禮以)¶
(變為/敬)餘如右獲(謂所縮/所横)司射復位釋獲者遂進取賢獲¶
(勝黨/之算)執以升自西階盡階不升堂告于賔若右勝則曰¶
右賢於左若左勝則曰左賢於右以純數告若有奇者¶
亦曰奇若左右鈞則左右皆執一算以告曰左右鈞降¶
復位坐兼斂算實八算于中委其餘于中西興共而俟¶
(將為第三畨射故豫/設之  以上釋算)¶
司射適堂西命弟子設豐(豐以承爵設之將飲不勝/者弟子勝黨之年少者)弟¶
<pb:KR2m0029_WYG_010-52b>¶
子奉豐升設于西楹之西乃降勝者之弟子洗觶升酌¶
南面坐奠于豐上降袒執弓反位¶
司射遂袒執弓挾一个搢扑北面于三耦之南命三耦¶
及衆賔勝者皆袒决遂執張弓(執張弓言/能用之)不勝者皆襲¶
說决拾郤左手右加弛弓于其上遂以執弣(兩手執弣/弓弛辱其)¶
(不能/用)¶
司射先反位三耦及衆射者皆與其耦進立于射位北¶
上司射作升飲者如作射一耦進揖如升射及階勝者¶
<pb:KR2m0029_WYG_010-53a>¶
先升堂少右不勝者進北靣坐取豐上之觶興少退立¶
卒觶進坐奠于豐下興揖¶
不勝者先降與升飲者相左交于階前相揖出于司馬¶
之南遂適堂西釋弓襲而俟(俟第三/畨射)¶
有執爵者(前使弟子設豐此則主人使/人代之酌于豐上以卒飲)執爵者坐取觶¶
實之反奠于豐上升飲者如初三耦卒飲賔主人大夫¶
不勝則不執弓執爵者取觶降洗升實之以授于席前¶
(優尊/者)受觶以適西階上北靣立飲(受/罰)卒觶授執爵者反¶
<pb:KR2m0029_WYG_010-53b>¶
就席大夫飲則耦不升若大夫之耦不勝則亦執弛弓¶
特升飲衆賔繼飲執爵者辯乃徹豐與觶(設豐者反豐/于堂西執爵)¶
(者反觶于篚者/以上飲不勝)¶
司馬洗爵升實之以降獻獲者于侯薦脯醢設折俎俎¶
與薦皆三祭(侯之右左/中凡三祭)獲者負侯北面拜受爵司馬西¶
靣拜送爵獲者執爵使人執其薦與俎從之適右个(侯/之)¶
(右/幹)設薦俎獲者南面坐左執爵祭脯醢執爵興取肺坐¶
祭遂祭酒興適左个中亦如之左个之西北三步東西¶
<pb:KR2m0029_WYG_010-54a>¶
設薦俎獲者薦右東靣立飲(享侯/之餘)不拜既爵司馬受爵¶
奠于篚復位¶
獲者執其薦使人執俎從之辟(設俎祭乏避其正靣凡/祭皆當正靣此獨避之)¶
(避舉旌/偃旌也)設于乏南獲者負侯而俟(俟第三畨射/以上獻獲者)¶
司射適階西釋弓矢去扑說决拾襲適洗洗爵升實之¶
以降獻釋獲者于其位少南(避/中)薦脯醢折俎有祭釋獲¶
者薦右東面拜受爵司射北面拜送爵釋獲者就其薦¶
坐左執爵祭脯醢興取肺坐祭遂祭酒興司射之西北¶
<pb:KR2m0029_WYG_010-54b>¶
面立飲不拜既爵司射受爵奠于篚釋獲者少西辟薦¶
(句/)反位(以上獻釋獲者此以/上皆第二畨射事)¶
司射適堂西袒决遂取弓于階西挾一个搢扑以反位¶
(為將/復射)司射去扑倚于階西升請射于賔如初賔許司射¶
降搢扑由司馬之南適堂西命三耦及衆賔皆袒决遂¶
執弓就位司射先反位¶
三耦及衆賔皆袒决遂執弓各以其耦進反于射位¶
司射作拾取矢三耦拾取矢如初反位賔主人大夫降¶
<pb:KR2m0029_WYG_010-55a>¶
揖如初主人堂東賔堂西皆袒决遂執弓皆進階前揖¶
及楅揖拾取矢如三耦卒北靣搢三挾一个揖退(反/位)賔¶
堂西主人堂東皆釋弓矢襲及階揖升堂揖就席¶
大夫袒决遂執弓就其耦¶
揖皆進如三耦耦東靣大夫西靣大夫進坐說矢束(將/射)¶
興反位而后耦揖進坐兼取乗矢(尊大夫不敢/與之拾也)順羽而¶
興反位揖大夫進坐亦兼取乗矢如其耦北靣搢三挾¶
一个揖退耦反位大夫遂適序西釋弓矢襲升即席(大/夫)¶
<pb:KR2m0029_WYG_010-55b>¶
(不序于/下尊也)¶
衆賔繼拾取矢皆如三耦以反位¶
司射猶挾一个以進作上射如初一耦揖升如初¶
司馬升命去侯獲者許諾司馬降釋弓反位司射與司¶
馬交于階前去扑襲升請以樂樂于賔賔許諾司射降¶
搢扑東靣命樂正曰請以樂樂于賔賔許(樂正位東階/東南北靣大)¶
(師位東北西靣故/司射東靣命樂正)司射遂適階間堂下北靣命曰不鼓¶
不釋(不與鼔節相應不釋算也鄉射歌五終凡五節其/四節先以聽也最後一節應&KR0615;鼓凡八擊應節以)¶
<pb:KR2m0029_WYG_010-56a>¶
(將八/矢)上射揖司射退反位¶
樂正東靣命大師曰奏騶虞間若一(騶虞一發五豝喻/得賢之多故以為)¶
(節曰間若一者/所重在節也)大師不興許諾樂正退反位乃奏騶虞¶
以射三耦卒射賔主人大夫衆賔繼射釋獲如初卒射¶
降(衆賔升射于/堂射畢而降)¶
釋獲者執餘獲升告左右卒射如初¶
司馬升命取矢獲者許諾司馬降釋弓反位弟子委矢¶
司馬乗之皆如初司射釋弓視算如初釋獲者以賢獲¶
<pb:KR2m0029_WYG_010-56b>¶
與鈞告如初降復位¶
司射命設豐設豐實觶如初遂命勝者執張弓不勝者¶
執弛弓升飲如初司射猶袒决遂左執弓右執一个兼¶
諸弦靣鏃適堂西以命拾取矢如初¶
司射反位三耦及賔主人大夫衆賔皆袒决遂拾取矢¶
如初矢不挾兼諸弦弣以退不反位(不反射位/事畢也)遂授有¶
司于堂西辯拾取矢揖皆升就席(取矢既徧主人以賔/升大夫衆賔從升立)¶
(時少退/于大夫)司射乃適堂西釋弓去扑說决拾襲反位(不復/射故)¶
<pb:KR2m0029_WYG_010-57a>¶
司馬命弟子說侯之左下綱而釋之(脫侯中掩左下綱/如初張時尚未全)¶
(去備旅酬/之復射)命獲者以旌退命弟子退楅司射命釋獲者¶
退中與算而俟(諸所退皆俟堂西備復射也鄭云獲者/釋獲者亦退其薦俎以上三畨射畢)¶
司馬反為司正退復觶南而立(當監/旅酬)¶
樂正命弟子賛工即位弟子相工如其降也升自西階¶
反坐(樂正反自西/階東北面)¶
賔北面坐取俎西之觶興(即前一人所舉/奠于薦西者)阼階上北面¶
酬主人主人降席立于賔東賔坐奠觶拜執觶興主人¶
<pb:KR2m0029_WYG_010-57b>¶
答拜賔不祭卒觶(立/飲)不拜不洗實之進東南面主人阼¶
階上北靣拜賔少退主人進受觶賔主人之西北靣拜¶
送(同階拜送/禮殺也)賔揖就席(以上賔/酬主人)¶
主人以觶適西階上酬大夫大夫降席立于主人之西¶
如賔酬主人之禮主人揖就席(以上主/酬僎)¶
若無大夫則長受酬亦如之(主酬三賔鄉射無/介故即及三賔)¶
司正升自西階相旅作受酬者曰某酬某子受酬者降¶
席司正退立于西序端東面衆受酬者拜興飲皆如賔¶
<pb:KR2m0029_WYG_010-58a>¶
酬主人之禮辯遂酬在下者皆升受酬于西階上卒受¶
者以觶降奠于篚司正降復位(監旅酬訖/以上旅酬)¶
使二人舉觶于賔與大夫(二人主人之賛者/舉觶為無算之始)舉觶者皆¶
洗觶升實之西階上北靣皆坐奠觶拜執觶興賔與大¶
夫皆席末答拜(席西/靣南)舉觶者皆坐祭遂飲卒觶興坐奠¶
觶拜執觶興賔與大夫皆答拜舉觶者逆降洗升實觶皆¶
立于西階上北靣東上賔與大夫拜舉觶者皆進坐奠¶
于薦右(坐奠之不敢親授/也將飲者奠于右)賔與大夫辭坐受觶以興舉¶
<pb:KR2m0029_WYG_010-58b>¶
觶者退反位皆拜送乃降賔與大夫反奠于其所興(奠/而)¶
(不舉者不/盡人之歡)若無大夫則唯賔¶
司正升自西階(句/)阼階上受命于主人適西階上北靣¶
請坐于賓賓辭以俎反命于主人主人曰請徹俎賔許司¶
正降自西階階前命弟子俟徹俎(弟子賔/黨也)司正升立于¶
序端賔降席北靣主人降席自南方阼階上北靣大夫¶
降席席東南靣賔取俎還授司正司正以降自西階賔¶
從之降遂立于階西東靣司正以俎出授從者主人取¶
<pb:KR2m0029_WYG_010-59a>¶
俎還授弟子弟子受俎降自西階以東主人降自阼階¶
西靣立大夫取俎還授弟子弟子以降自西階遂出授¶
從者大夫從之降立于賔南衆賔皆降立于大夫之南¶
少退北上(以上/徹俎)¶
主人以賔揖讓說屨乃升大夫及衆賔皆說屨升坐乃¶
羞無算爵使二人舉觶賔與大夫不興取奠觶飲卒觶¶
不拜執觶者受觶遂實之賔觶以之主人大夫之觶(句/)¶
長受(句/)而錯(實賔觶以之主人實大夫之觶以之三賔/之長實主人之觶以之次賔勸酬交錯)¶
<pb:KR2m0029_WYG_010-59b>¶
皆不拜辯卒受者興以旅在下者于西階上(衆賔之末/飲而酬主)¶
(人之賛者大夫之末/飲而酬賔黨亦錯焉)長(堂下/之長)受酬酬者不拜乃飲卒觶¶
以實之受酬者不拜受辯旅皆不拜執觶者皆與旅卒¶
受者以虚觶降奠于篚執觶者洗升實觶反奠于賔與¶
大夫¶
無算樂賔興樂正命奏陔賔降及階陔作賔出衆賔皆¶
出主人送于門外再拜明日賔朝服以拜賜于門外主¶
人不見如賔服遂從之拜辱于門外乃退¶
<pb:KR2m0029_WYG_010-60a>¶
主人釋服乃息司正無介(句/)不殺(句/)使人速(句/)迎于門¶
外不拜(句/)入升不拜至不拜洗薦脯醢無俎賔酢主人¶
主人不崇酒不拜衆賔既獻衆賔一人舉觶遂無算爵¶
無司正賔不與徵唯所欲以告於鄉先生君子可也羞¶
唯所有鄉樂唯欲¶
記大夫與則公士為賔(鄉飲以處士無爵者為賔雖有/大夫不易賔此則用公士焉公)¶
(士者在官之士不敢使/鄉人加尊于大夫也)使能不宿戒(句/)其牲狗也(狗取/擇人)¶
亨于堂東北(祖陽氣/之所發)尊綌幂賔至徹之蒲筵緇布純西¶
<pb:KR2m0029_WYG_010-60b>¶
序之席北上¶
獻用爵其他用觶以爵拜者不徒作¶
薦脯用籩五膱祭半膱横于上醢以豆出自東房膱長¶
尺二寸(籩宜乾物豆宜濡物/膱猶脡也古文為胾)俎由東壁自西階升賔俎¶
脊脅肩肺主人俎脊脅臂肺肺皆離皆右體也進腠¶
凡舉爵三作而不徒爵(獻賔獻大夫/獻工皆有薦)¶
凡奠者於左將舉者於右¶
衆賔之長一人辭洗如賔禮¶
<pb:KR2m0029_WYG_010-61a>¶
若有諸公則如賔禮大夫如介禮無諸公則大夫如賔¶
禮樂作大夫不入¶
樂正與立者齒三笙一和而成聲獻工與笙取爵于上¶
篚既獻奠于下篚其笙則獻諸西階上¶
立者東靣北上司正既舉觶而薦諸其位¶
三耦者使弟子(賔黨/少者)司射前戒之司射之弓矢與扑倚¶
于西階之西¶
司射既袒决遂而升司馬階前命張侯遂命倚旌(明其/並時)¶
<pb:KR2m0029_WYG_010-61b>¶
(而/舉)凡侯天子熊侯白質諸侯麇侯赤質大夫布侯畫以¶
虎豹士布侯畫鹿豕凡畫者丹質¶
射自楹間物長如笴(從長/三尺)其間容弓(上下射相/離六尺)距隨長¶
武(距隨者物横畫也長一尺二寸中人之武也始/以前足至東頭為距後足來合而南靣為隨)序則¶
物當棟堂則物當楣(五架之屋正中曰/棟次曰楣前曰庪)¶
命負侯者由其位(司馬之命負侯也在已/位遙命之以其賤也)凡適堂西皆¶
出入于司馬之南唯賔與大夫降階遂西取弓矢¶
旌各以其物(大夫五仞士三仞/隨其所建不同)無物(士未命/則無物)則以白羽¶
<pb:KR2m0029_WYG_010-62a>¶
與朱羽糅(雜而為之/翿旌也)杠長三仞以鴻脰韜上二尋(杠橦/也七)¶
(尺曰仞八尺曰尋/其旌之項如鴻脰)¶
凡挾矢於二指之間横之(左擘指拓弓右擘指鉤弦/故挾矢以第二第三指)¶
司射在司馬之北司馬無事不執弓¶
始射(句/)獲而未釋獲(句/)復(句/)釋獲(句/)復(句/)用樂行之(此/總)¶
(言三畨/射節)¶
上射於右(於右/物射)¶
楅長如笴博三寸厚寸有半龍首其中蛇交(句/)韋當(當/中)¶
<pb:KR2m0029_WYG_010-62b>¶
(也直心背之衣/曰當以韋為之)楅髤(赤黑/漆)横而奉之南靣坐而奠之(取/向)¶
(也弟子持矢北/靣故南靣奠之)南北當洗(與洗相當見/東西之節)¶
射者有過則撻之¶
衆賔不與射者不降¶
取誘射之矢者既拾取矢而后兼誘射之乘矢而取之¶
賔主人射則司射擯(不使司馬擯者/以其不主射事)升降卒射即席而¶
反位卒事¶
鹿中髤(句/)前足跪(句/)鑿背容八算釋獲者奉之先首¶
<pb:KR2m0029_WYG_010-63a>¶
大夫降立于堂西以俟射大夫與士射袒纁襦(不肉袒/殊于耦)¶
耦少退于物(以下大夫也/既發則然)¶
司射釋弓矢視算與獻釋獲者釋弓矢(視算及獻釋獲/者獨此二事釋)¶
(弓矢然則擯/升降不釋矣)¶
禮射不主皮主皮之射者勝者又射不勝者降(禮射雖/三畨不)¶
(中仍復升射主/於習禮樂也)¶
主人亦飲于西階上獲者之俎折脊脅肺臑¶
東方謂之右个¶
<pb:KR2m0029_WYG_010-63b>¶
釋獲者之俎折脊脅肺皆有祭¶
大夫說矢束坐說之(不自/尊也)¶
歌騶虞若采蘋皆五終射無算(此指衆賔故無數也堂/上衆賔惟三人凡射每)¶
(耦歌五/終為節)¶
古者於旅也語(今人言語無節/古者旅而後語)凡旅不洗不洗者不祭¶
既旅士不入¶
大夫後出(下鄉人不干/其賔主之禮)主人送於門外再拜¶
鄉侯上个五尋(上个最上幅/也用布四尺)中十尺(中方一丈應/用布五尺)¶
<pb:KR2m0029_WYG_010-64a>¶
侯道五十弓弓二寸以為侯中(侯中大小取數于侯道/弓弣把中側骨之處博)¶
(二寸以侯道五十/弓計之得一丈矣)倍中以為躬(中之上下幅謂/躬倍中得二丈)倍躬以¶
為左右舌(上个之左右出者謂/之舌倍躬得四丈)下舌半上舌¶
箭籌八十(十耦/數)長尺(句/)有握(句/)握素(握本所持處也素/謂刋之一作膚側)¶
(手為膚膚四寸則/籌長一尺四寸)楚扑長如笴刋本尺(刋其可/持處)¶
君射則為下射上射退于物一笴既發則答君而俟(對/君)¶
(以/俟)君樂作而后就物君袒朱襦以射小臣以巾執矢以¶
授(君尊不搢/矢挾矢)¶
<pb:KR2m0029_WYG_010-64b>¶
若飲君(句/)如燕(句/)則夾爵(君在不勝之黨賔飲君如燕/賔媵觚于公之禮君既卒爵)¶
(復自酌謂/之夾爵)¶
君國中射(燕/射)則皮樹中(句/)以翿旌獲(句/)白羽與朱羽糅¶
(皮樹獸名以翿/旌獲尚文德也)於郊(大/射)則閭中以旌獲(閭獸名如驢一/角析羽為旌)¶
於竟(賔/射)則虎中龍旜(通帛/為旜)大夫兕中各以其物獲¶
唯君有射於國中其餘否(大夫鄉射/在&KR0038;外)君在大夫射則肉¶
袒¶
　　右鄉射儀禮古文其司正舉觶以前及旅酬以後¶
<pb:KR2m0029_WYG_010-65a>¶
　　俱與鄉飲酒禮大同小異故不重釋中間所次射¶
　　禮文古似繁禮惟三射初畨請射先之司射之誘¶
　　以樹射儀次之三耦之射以示耦法主賔遵士以¶
　　下觀射而未親射也三耦訖射而設楅取矢以待¶
　　次舉則初射之事畢矣次再請射而後賔與主耦¶
　　遵與士耦徧比衆耦三耦復射而賔主人繼之大¶
　　夫士衆賔又繼之委矢于楅釋算于中設豐以飲¶
　　不勝于是乎獻獲獻釋獲而再射卒焉次又請射¶
<pb:KR2m0029_WYG_010-65b>¶
　　則奏貍首間若一所重在于射節而三耦衆耦節¶
　　奏思比于樂矣而釋獲而設豐而立飲悉如前儀¶
　　三射大畧不過如斯記所謂始射獲而未釋獲復¶
　　釋獲復用樂行之者也第其中豋降節目紀載周¶
　　詳其升射也當階北靣揖及階揖升堂揖當物揖¶
　　及物揖其卒射也南靣揖階上揖降階揖與升射¶
　　者交于階前相揖其取矢也揖而後進當楅北靣¶
　　揖及楅揖取矢揖既拾取乘矢揖而左還南靣揖¶
<pb:KR2m0029_WYG_010-66a>¶
　　與進者相左相揖其升飲也進揖如升射立飲卒¶
　　觶坐奠興揖與升飲者相左亦相揖其有所請于¶
　　賔有所命于有司也司馬出于司射之南司射又¶
　　由司馬之南其揚弓于物間也升自西階鉤楹由¶
　　上射之後而出于下射之南旋其後其至于物間¶
　　命取矢也又鉤楹自右物後而命之乃出左物之¶
　　南而旋其後其命納射器也侯五十步乏參侯道¶
　　三之一西五步旌設于侯西物在兩楹間楅當洗¶
<pb:KR2m0029_WYG_010-66b>¶
　　西中設于楅西豐設于西楹之西賔遵之弓在西¶
　　序矢在弓下衆弓倚于堂西矢在弓上主弓在東¶
　　序射則搢三挾一不射則釋弓脫决拾而襲取矢¶
　　不挾兼諸弦弣其授弓矢也有司左執弣右執弦¶
　　以授弓遂授矢其就楅横弓取矢也上射卻手自¶
　　弓下取矢下射覆手自弓上取矢其升飲也勝者¶
　　張弓負者弛弓其張侯也未射則不繫左下綱中¶
　　掩束之將射則繫綱脫束倚旌侯中誘射則旌不¶
<pb:KR2m0029_WYG_010-67a>¶
　　去侯耦射則命旌去侯取矢則以旌負侯飲觶則¶
　　獲者祭侯三射訖則脫侯一器一物有品有式一¶
　　進一退中矩中䂓禮所宜有經必載之經所已載¶
　　禮無可易總之各有至義存焉其命射也初射則¶
　　曰無射獲無獵獲以教三耦教三耦即所以教衆¶
　　耦也再射則曰不貫不釋必貫鵠期中也貫鵠露¶
　　鏃五射之所謂白矢也終射則曰不鼓不釋鼔為¶
　　樂節即為射節魯鼓薛鼓是也不應鼔不釋算貴¶
<pb:KR2m0029_WYG_010-67b>¶
　　比樂也三命而射法滋益詳矣肄習有節次其教¶
　　不可躐也其比耦也初射比三耦再射乃比衆耦¶
　　三射第作上耦而已不比耦其耦仍舊貫也其再¶
　　取矢也三耦取矢于楅主賔以下則執弓搢挾于¶
　　堂西其時楅無餘矢故有司者授之再射卒則矢¶
　　皆集楅矣故終射者皆取矢于楅也鹿中八籌籌¶
　　具十耦一个一算釋獲司之上射釋右下射釋左¶
　　先右後左二純一奇十純異委餘數則横右先實¶
<pb:KR2m0029_WYG_010-68a>¶
　　手左先委地乃取賢獲告而設豐然而左右為朋¶
　　不以一耦論勝負同而異和而不爭之道也統此¶
　　三射儀節亦有異同設射設楅初射所獨也獻獲¶
　　祭侯獻釋獲者再射所獨也以樂樂賔終射所獨¶
　　也而賔主遵士衆賔皆射設中以算設豐以飲則¶
　　再射終射同之比耦則初射再射同之揖讓升降¶
　　之文則三射同之故經文初射詳再射更詳三射¶
　　則畧義備于前故文節于後也以其委微備著似¶
<pb:KR2m0029_WYG_010-68b>¶
　　覺禮繁然言之則緒分彼此行之則或舉並時如¶
　　司射袒决遂而升則司馬遂命張侯命倚旌此已¶
　　明載鄉射記中引類推之如初射之時樂正遷樂¶
　　則三耦便可讓取弓矢如再射之時司射作耦取¶
　　矢則主賔衆耦便可袒决搢挾又如司射命及不¶
　　貫不釋則釋獲便可改實八算他如釋獲視算則¶
　　弟子不妨設豐於西楹獲者就祭則司射不妨即¶
　　獻於釋獲彼其司馬司射交錯於階前射者飲者¶
<pb:KR2m0029_WYG_010-69a>¶
　　相揖于登降各循所務禮不多端閑習致行好古¶
　　者當不以繁勞為病夫事莫不憚於先難而恬於¶
　　熟習洪武頒降射儀維時天下初定民未知禮不¶
　　得不姑從節略重熈累洽禮樂當興是以南雍志¶
　　重訂其儀然而有射無飲圖解儀注諸編亦既彬¶
　　彬質有其文然亦有禮無樂鄭世子譜述樂舞却¶
　　於儀禮亦未詳究今取鄉射古文略解大意列為¶
　　圖說附之儀注若古之坐今之跪今之揖古之拜¶
<pb:KR2m0029_WYG_010-69b>¶
　　手不相襲禮稍為參會變通然取儀禮為凖樂章¶
　　併訂義附願學俟精研禮樂者衷焉¶
<pb:KR2m0029_WYG_010-70a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-70b>¶
　　右陳設位次所與飲禮異者飲有介射無介飲無¶
　　士射有士士位于衆賔中若遵非一人其耦亦非¶
　　一士主賔遵衆賔位設皆同飲禮也張侯設乏畫¶
　　物與夫弓矢决拾旌中籌楅豐納之設之各有定¶
　　所其樂則飲禮歌瑟在堂磬在堂下笙入在磬南¶
　　此射禮則磬縣在堂東南當洗東北靣向笙在磬¶
　　縣之東以避射也歌與瑟初時亦在堂上及射遷¶
　　於堂下當磬縣西飲禮登歌笙入間歌合樂凡四¶
<pb:KR2m0029_WYG_010-71a>¶
　　變射畧于樂第合奏周南召南六詩而已先儒謂¶
　　擊鼓作歌與射為節不必大合諸樂亦一說也¶
<pb:KR2m0029_WYG_010-72a>¶
　通賛唱行鄉射禮又唱鳴鼓(執事者擊/鼔三通)又唱司馬以¶
　下各就位(立如/圖)通唱司射請射(司射適堂西袒决遂/乃取弓于階西左執)¶
　(弣右執弦挾四矢左鏃升/自西階及楹北靣疑立)司射告賓弓矢既具有司¶
　請射(賔對云某不能為二三/子許諾司射適阼階)司射告主人請射于賔¶
　賔許(告訖主人舉手/揖司射西階降)通唱命納射器(司射從西降西/靣向賔之弟子)¶
　命納射器(命訖司射復位弟子執事者過堂東各執/射器降自阼階升自西階納于堂西内二)¶
　(人執丹堊畫物于堂上兩楹間其賔大夫之弓倚于/西序矢在弓下北括主人之弓仍在東序之東衆弓)¶
　(倚于堂下西廉矢在其上及/設决拾旌中籌楅豐于西方)通唱比三耦(三耦先俟/于堂西南)¶
<pb:KR2m0029_WYG_010-72b>¶
　(靣而立以東為上此時司射不釋弓/矢往選次之就三耦之南北靣而立)命上耦某御于¶
　子(命訖/相揖)命下耦子與某子射(命訖相揖次耦三耦/以次比之命訖復位)¶
<pb:KR2m0029_WYG_010-73a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-73b>¶
　通賛唱司馬命張侯(司馬出位至/兩階間南向)司馬命張侯(侯去/堂五)¶
　(十弓先時雖張侯于植然未繫左下綱而中掩左廂/向東以俟至此執事者解脱其東將左下綱繫之于)¶
　(植/)司馬命獲者獲者係旌於侯(執事者由西方取旌/倚于侯中退立乏南)¶
　通唱司馬延射(司馬南/靣立命)唱僨軍之將亡國之大夫與¶
　為人後者不入其餘皆入(延訖/復位)通唱揚觶(一人取觶/下篚升自)¶
　(西階北/靣而立)揚觶云幼壯孝弟耆耄好禮不從流俗修身¶
　以俟死者不(句/)在此位(揚訖賔以下皆揖揚觶者/西階降又一人升如前)揚¶
　觶云好學不勌好禮不變旄期稱道不亂者不(句/)在¶
<pb:KR2m0029_WYG_010-74a>¶
　此位(揚訖揖如/前西階降)通唱樂正命遷樂(樂正適西階/靣西命弟子)云遷¶
　樂于堂下(執事者相工遷堂上之樂于阼階東南九/尺磬縣之西先歌次瑟北上樂正立于其)¶
　(南北/靣)¶
<pb:KR2m0029_WYG_010-75a>¶
　通賛唱司射誘射(司射挾弓矢北/靣向三耦立)命三耦各與耦讓¶
　取弓矢拾(司射退立于將設中位之西南東靣立三/耦皆袒决遂執事者以弓矢次第授之三)¶
　(耦各執弓搢三矢挾一矢進由司射之西/立于其西南是為射位東靣北上而俟)賛唱司射¶
　揖進升射(司射東靣搢三挾一由三耦之北進當階/北靣揖及階揖升堂揖當左物北靣揖及)¶
　(物揖先以左足履物次足未並旋視侯中/俯正其足乃以兩足並立于物横畫之上)通唱發矢¶
　(司射連發四矢左執弓右執絃南靣揖階上向西及/西階向南揖降階揖出于其位南轉西揖乃北適堂)¶
　(西改取一矢挾之適階西取扑搢之司/射之弓矢及扑先時倚于西階之西)¶
　　　　　以上比耦揚觶誘射¶
<pb:KR2m0029_WYG_010-76a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-76b>¶
　通賛唱行初射禮(司馬就于本位/轉身南向命獲)云獲者執旌負侯¶
　(獲者適侯執/旌負侯而俟)通唱司射作射(司射又轉身西向對/上耦舉弓矢命之)云¶
　三耦以次升射(命訖相揖反位上耦乃揖而進上射/在左與下射並行當階北靣揖及階)¶
　(揖上射先升三等下射隨之間一等上射升堂少左/下射亦升與上射揖並行皆當其物北靣揖及物揖)¶
　(皆以左足履物旋視侯/中合足而俟如誘射者)通唱司馬揚弓命侯(司馬適/堂西執)¶
　(弓遶出司射之南自西階升鉤楹由上射之後立於/物間西南向右手執弓弰左手執弓弣南揚弓命之)¶
　云去侯(獲者執旌應曰諾聲不絶以至于乏司馬出/下射之南轉東旋于其後降自西階反由司)¶
　(射之南上至堂西釋弓而襲以復其/位其獲者將至于乏通賛即唱命射)通唱司射命射¶
<pb:KR2m0029_WYG_010-77a>¶
　(司射進與司馬交于階前相左揖/由堂下西階之東視上射而命之)云無射獲無獵獲¶
　(上射揖司/揖反位)¶
　　　　(右言負侯者令射者得見之有志于中也言/去侯者將射故令獲者離去侯位以避之)¶
<pb:KR2m0029_WYG_010-78a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-78b>¶
通賛唱發矢(上耦乃射遞發四矢毎中一矢則獲者舉/旌唱曰獲其聲皆舉旌以宫偃旌以商射)¶
(訖皆執弓南靣而揖如升射之禮上射先降階下射出/上射之後進而西居其右並行遇升射者相交于階前)¶
(則揖于是南出司馬之南轉而北適堂之西釋其弓脫/其决拾襲而俟皆南靣以東為上二耦三耦升降亦如)¶
(之司射去扑倚/堂西升堂告賔)云三耦卒射(賔揖司射乃/降搢扑反位)通唱命取矢¶
(司馬適堂西袒執弓聽司射告卒射即自其位南進與/司射交于階前相左升自西階鉤楹自右物之後立于)¶
(物間西南靣/揖弓以命)云取矢(獲者執旌應諾其聲/不絶以旌負侯而俟)通唱命設楅¶
(司馬出左物之南繞其後降自西/階遂適堂前北靣立于所設楅南)命云設楅(執事者自/堂西横舉)¶
(楅出于司射之南適司馬所立之北南靣設楅于中庭/司馬亦由司射之南而北釋弓于堂西襲而反位執事)¶
<pb:KR2m0029_WYG_010-79a>¶
(者取矢由侯道進至楅前北靣委矢于交蛇韋當之上/矢羽向北乃揖而退立于西方司馬襲進當楅北靣跪)¶
(左右手撫矢四四分之置于韋當興若/矢不備則執弓仍升鈎楹立于物間)云取矢不索(執/事)¶
(者自西方應諾/復求矢加于楅)¶
　　　　以上再射¶
<pb:KR2m0029_WYG_010-80a>¶
　通賛唱行再射禮(司射將扑倚于階/西升階請射于賔)云有司請再射¶
　(賔許云某雖不能願學禮/樂乃相揖司射適阼階)告主人云請再射于賔賔¶
　許(揖訖復/靣遵請)云敢請再射(遵答如賔答訖/相揖復以告主)云遵賔皆與¶
　射請與賔射(請訖/相揖)復告賓云主與賔為耦(請訖/相揖)復告¶
　遵云士某御于遵(請訖/相揖)復告衆賓云衆賔繼射(西階/告之)¶
　(告訖揖降而搢扑衆賔皆降立堂西/司射由司馬之南適堂西立比衆耦)命士云子與遵¶
　射命衆賓云某子與某子為耦(衆耦皆執弓矢繼三/耦而立南靣以東為)¶
　(上遵之耦在于上主賔遵皆未/降司射比耦已徧遂命三耦)云三耦以次取矢(命/訖)¶
<pb:KR2m0029_WYG_010-80b>¶
　(相揖復位三耦袒决遂執弓以次繼立于司/馬之西南射位司射又左旋向上耦命之)云取矢¶
　于楅(司射反位上耦揖當楅北靣揖及楅揖左右轉/身上射東靣下射西靣上射揖進坐横弓却手)¶
　(自弓下取一矢兼諸弣興執弦而左旋退反位東靣/以揖下射令取矢  下射進坐横弓覆手自弓上取)¶
　(一矢餘如上射乃相繼逓取四矢相揖左旋南靣而/揖少進當楅南左旋北靣揖搢三挾一揖左旋南行)¶
　(上射在右轉而西與進者相左相揖反位三耦以次/取矢亦如之後耦取誘射之矢兼乗矢而取之以授)¶
　(有司于西方而後反位衆賔亦袒决遂執弓搢三挾/一由堂西進繼三耦之南而立東靣北上遵之耦為)¶
　(上/)司射命上耦云升射(命訖揖復位一耦揖升履物/立定司馬如前升至物間揚)¶
　(弓而/命)云去侯(獲者諾執旌退立乏南/偃旌俟司馬降反位)¶
<pb:KR2m0029_WYG_010-81a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-81b>¶
　司射告賓請釋獲以校勝負(司射挾一矢去扑與司/馬交于階前乃請釋獲)¶
　(賔答云别賢否昭賞罰揖司射降司射搢/扑西靣立于中位之東北靣命釋獲者)云設中(遂/視)¶
　(而教之釋獲者執鹿中一人執籌以從俱自堂西繞/司馬之南而北至中位釋獲者跪而設中東首南當)¶
　(楅西當西序東靣興旋北靣受算于執籌者反東靣/坐實八籌于中其餘横置于中西南末興拱而俟司)¶
　(射遂進由堂下/北面而命上射)云不貫不釋(上射揖司射反位釋獲/者坐取中之八籌右手)¶
　(改實八籌于中興/執所取之籌而俟)通唱發矢(乃發矢毎中一矢則釋/獲者置一籌于地上射)¶
　(于中之南下射于中之北若有餘籌則/反委于中之西改實八籌于中興而俟)¶
<pb:KR2m0029_WYG_010-82a>¶
¶
<pb:KR2m0029_WYG_010-83a>¶
　通賛唱賔主降射(三耦射訖請賔主射司/射去扑升西楹間揖)云請降(遂/前)¶
　(導降西階賔主僎皆揖各由其階降主人就堂東袒/決遂有司授弓搢三矢挾一矢賔就堂西亦如之皆)¶
　(由其階階下揖升堂揖主人為下射賔為上射當物/北靣揖及物揖乃射射訖南靣揖皆由其階階上揖)¶
　(降階揖賔于序西主人于序東皆釋弓脫/决拾而襲反位升及階揖升堂揖皆就席)通唱僎士¶
　衆賔行射(司射適堂西/靣遵而揖)云請射(大夫止于西階袒决/遂執弓搢挾由堂西)¶
　(出于司射之南就其耦大夫為下射揖而進其耦少/退以讓大夫揖如三耦及階則耦先升既卒射揖如)¶
　(升射耦先降降階耦少退皆釋弓于堂西襲耦則止/于堂西大夫則升就席以上皆司射相之既就席司)¶
　(射降搢扑反位衆賔繼射升降釋獲皆如三耦射/訖釋獲者以所執餘獲升自西階盡階不升堂)告¶
<pb:KR2m0029_WYG_010-83b>¶
　賓云左右卒射(揖降反位坐委餘獲/于中西興拱而俟)通唱司馬約矢¶
　(司馬袒執弓命取矢如初獲者許諾以旌負侯如初/司馬釋弓反位弟子委矢如初惟别束大夫矢以茅)¶
　(司馬乗/之如初)通賛唱司射視算¶
<pb:KR2m0029_WYG_010-84a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-84b>¶
　通賛唱飲不勝者(司射適/堂西)命子弟云設豐(執事者奉/豐升設于)¶
　(西楹之西南靣乃/降司射在堂西)命勝黨云洗觶升酌(執事者南行/東轉洗觶由)¶
　(阼階升酌酒于觶適豐南靣坐奠于豐上興司射降/自西階袒執弓反位遂挾一矢搢扑北靣于三耦之)¶
　(南命三耦/及衆賔)云勝者執張弓不勝者執弛弓(衆耦皆降/執張弓者)¶
　(袒决遂執弛弓者脫决拾而襲司射先反位衆/射者耦耦同進南立于射位北上司射西靣命)云勝¶
　者揖不勝者升飲(命訖復位一耦進揖如射揖及階/則勝者先升堂少右北靣立于觶)¶
　(東不勝者進北靣跪左執弓右手取豐上之觶興少/退立飲卒觶仍跪奠觶于豐興揖不勝者先降勝者)¶
　(稍後與升飲者相左交于階前相揖出司馬南適堂/西襲而俟執爵者再實觶奠于豐上升飲者如初三)¶
<pb:KR2m0029_WYG_010-85a>¶
　(耦卒飲若賔主大夫不勝則不執弓執爵者取觶降/洗升實之授于席前當飲者受其觶仍適西階上北)¶
　(靣立飲卒觶授執爵者反就席若大夫飲則耦不升/若大夫之耦不勝則亦執弛弓特升飲衆賔繼飲訖)¶
　(設豐者反豐于堂西/執爵者反觶于篚)¶
<pb:KR2m0029_WYG_010-86a>¶
　通賛唱司馬獻獲者(司馬洗爵升酌酒降自西階從/侯道南行獻獲者于侯獲者受)¶
　(爵北靣拜司/馬西靣拜)通唱薦脯醢設折俎三祭(獲者負侯北/靣受爵司馬)¶
　(西南送爵俱揖獲者遂執爵適侯右介其設薦俎者/執薦與俎從之設籩在東豆在西俎在北獲者南向)¶
　(跪左手執爵右手祭脯醢執爵興取肺跪祭遂祭酒/興次就左个祭次就中祭皆如其儀又于左个西北)¶
　(三步東靣設薦俎獲者就其薦右立飲司馬受其爵/以奠下篚復位獲者執其薦設俎者從之避于乏南)¶
　(獲者負/侯而俟)通唱司射獻釋獲者(司射適階西釋弓矢去/扑脫决拾襲適洗洗爵)¶
　(升酌酒降自西階/獻釋獲者于其位)隨唱獻脯醢設折俎(設訖釋獲者/薦右東靣受)¶
　(爵司射北靣送爵俱揖釋獲者跪祭同獲者而立飲/于司射之西北靣司射受其爵奠下篚釋獲者稍西)¶
<pb:KR2m0029_WYG_010-86b>¶
　(避薦/反位)¶
　　　　(按此獻獲者古禮也今時不用/俎豆亦不祭肺則此禮可省)¶
　　　　以上皆再射之事¶
<pb:KR2m0029_WYG_010-87a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-87b>¶
　通賛唱行終射禮(司射適堂西袒决遂取弓于階西/搢三矢挾一矢搢扑反位倚扑于)¶
　(階西升/堂告賔)云有司請終射(賔曰某雖不能願習禮樂/揖司射適阼階告主人)云¶
　請射于賔賔許(揖降由司馬之南適/堂西命三耦及衆賔)命云衆耦皆袒¶
　决遂執弓就位(命訖先反位三耦及衆賔皆袒决遂/執弓各與其耦進復立于射位司射)¶
　(轉向/上耦)命云拾取矢(取矢儀如初取訖反位/司射去扑升自楹間揖)云請降(司/射)¶
　(遂相賔主遵降揖如初主人于堂東賔于堂西皆袒/决遂執弓皆進階前揖及楅東西對揖遞取矢如三)¶
　(耦儀取四矢訖北靣搢三挾一揖退主人堂東賔堂/西皆釋弓矢襲及階揖升堂揖就席遵亦降詣堂西)¶
　(袒决遂執弓就其耦于射位相揖同進如三耦之儀/耦東靣遵西靣遵進至楅坐脫矢束以俟其耦之遞)¶
<pb:KR2m0029_WYG_010-88a>¶
　(取也耦進不敢遞取遂總取四矢揖遵進亦總取四/矢如其耦皆北靣搢三挾一个揖而退其耦反位遵)¶
　(則詣序西釋弓矢襲升即席其衆賔相/繼拾取矢皆如三耦之儀取訖各反位)¶
<pb:KR2m0029_WYG_010-89a>¶
　司射命上耦升射(司射挾一个進命之/一耦揖升履物如初)司馬命獲者¶
　去侯(獲者諾而就乏如初/司馬降釋弓矢反位)通唱司射請樂(司射就堂/西倚扑襲)¶
　(與司馬交于/階前升階)告賓云請以樂樂于賔(賔對曰惟命揖/司射適阼階上)¶
　告主人云請樂于賔賔許(揖降階搢/扑東靣)命樂正云請以¶
　樂樂於賔賔許(樂正北靣應曰諾司射遂/適階前堂下北靣對上射)命云不鼓¶
　不釋(上射揖司射反位樂/正轉身東靣命樂工)云奏騶虞間若一(樂工皆/應曰諾)¶
　(乃作樂先播鼗三通節以舂牘摶拊毎八節為一通/如後譜乃歌奏樂每句一節每節皆先擊&KR0615;鼓次擊)¶
　(應鼔繼擊鼓次擊應鼓又一鼓一應一鼔一應為一/終之節此五節皆以聽不發矢又奏一句而擊&KR0615;一)¶
<pb:KR2m0029_WYG_010-89b>¶
　(聲上射一發擊應一聲下射一發次擊鼓上射發次/擊應下射發如是遞發四矢皆與鼓聲相應應節而)¶
　(中則獲者舉旌而唱曰獲釋獲者置算如初三耦射/訖司射相賔主遵揖降升射作樂發矢釋獲卒射皆)¶
　(如初衆賔繼射釋獲如初通/射訖釋獲者執餘獲升告)云左右卒射司馬命取¶
　矢(獲者諾司馬降釋弓反位弟/子委矢司馬乘之皆如初)通唱視釋算(獲者釋/算司射)¶
　(視之皆算訖以賢/獲告如再射之儀)通唱飲不勝者司射命賓弟子設¶
　豐命勝黨云洗觶升酌命三耦衆賓云勝者執張弓¶
　不勝者執弛弓又勝者揖不勝者升飲(升飲之禮皆/如再射司射)¶
　(尚袒决遂左執弓右執一个并矢于弦而上其鏃適/堂西北靣命拾取矢如初乃反位去扑升堂告賔主)¶
<pb:KR2m0029_WYG_010-90a>¶
　(人及/僎)云請降(司射遂相賔主僎降及衆賔皆袒决遂/拾取矢于楅如初其矢不挾以一矢兼)¶
　(弦三矢兼弣以鏃向上退不反位遂授有司于堂西/賔主東西階前對立俟衆耦俱拾取矢揖賔主遵及)¶
　(堂上之賔皆升就席司射乃適堂西釋弓去/扑脫决拾反位司馬出本位至中階南靣)命弟子¶
　云釋侯(執事者應諾脫侯/之左下綱而釋之)命獲者云退旌(獲者諾以/旌退司馬)¶
　(轉身/向北)命弟子云退楅(執事者奉楅退司馬反位司/射退立于鹿中之南北靣)命¶
　云退中與算(凡退皆俟于堂西備復射也獲者釋獲/者亦退其薦俎  以上皆終射之事)¶
　通賛唱行旅酬禮又唱司馬反為司正(司正退復階/上觶南立以)¶
　(監旅/酬)樂正命工就位(工升自西階稍東北靣立先歌/次瑟俱北靣東上合樂無算)¶
<pb:KR2m0029_WYG_010-90b>¶
　通唱賔酬主(自此以後其儀俱同鄉飲其酬/大夫之禮與飲禮酬介相同)¶
　二人舉觶　徹俎　坐飲　勸酬錯　旅在下者¶
　執觶者皆與旅卒受者以虚觶降奠于篚　執觶者¶
　洗升實觶反奠于賔與大夫　樂奏無算爵亦無算¶
　醉乃止賔出奏陔　以上儀注及迎賔至立司正合¶
　行禮節皆與鄉飲相同故不重及¶
鄉射樂譜(儀禮有瑟無琴今併琴入譜葢/瑟久失傳無瑟即代以琴可也)¶
　初耦進射¶
<pb:KR2m0029_WYG_010-91a>¶
　　(儀禮經文明云奏騶虞間若一而南雍志但譜采/蘩葢泥于大夫之節未繹經義故也今改正悉譜)¶
　　(諸/詩)¶
樂正倡贊奏騶虞間若一(五節/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(播/牘)　(鞉/)　(第/牘)　(一/)　(通/牘)　(止/)　(牘/)¶
　　　　　(搏/播)　(拊/鞉)　(搏/第)　(拊/二)　(搏/通)　(拊/止)　(搏/)　(拊/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(播/)　(鞉/)　(第/)　(三/)　(通/)　(止/)¶
<pb:KR2m0029_WYG_010-92a>¶
　(第一節/)　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(&KR0615;/牘)　　　(牘/)　　　(應/牘)　　　(牘/)¶
　　　　　(搏/皷)　(拊/)　(搏/)　(拊/)　(搏/應)　(拊/)　(搏/)　(拊/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(鼓/牘)　　　(牘/)　　　(應/牘)　　　(牘/)¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　¶
　¶
<pb:KR2m0029_WYG_010-92b>¶
　¶
　¶
　¶
　¶
　¶
　¶
　(第二節/)　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(&KR0615;/牘)　　　(牘/)　　　(應/牘)　　　(牘/)¶
<pb:KR2m0029_WYG_010-93a>¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(鼓/牘)　　　(牘/)　　　(應/牘)　　　(牘/)¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　¶
　¶
　¶
　¶
<pb:KR2m0029_WYG_010-93b>¶
　¶
　¶
　¶
　¶
　¶
　¶
　(第三節/)　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(&KR0615;/牘)　　　(牘/)　　　(應/牘)　　　(牘/)¶
<pb:KR2m0029_WYG_010-94a>¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(鼓/牘)　　　(牘/)　　　(應/牘)　　(牘/)¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　¶
　¶
　¶
　¶
<pb:KR2m0029_WYG_010-94b>¶
　¶
　¶
　¶
　¶
　(第四節/)　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(&KR0615;/牘)　　　(牘/)　　　(應/牘)　　　(牘/)¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
<pb:KR2m0029_WYG_010-95a>¶
　　　　　(鼔/牘)　　　(牘/)　　　(應/牘)　　　(牘/)¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　¶
　¶
　¶
　¶
　¶
　¶
<pb:KR2m0029_WYG_010-95b>¶
　¶
　¶
　(第五節/已上五)　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　(節先聽/)　(&KR0615;/牘)　　　(牘/)　　　(應/牘)　　　(牘/)¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　　　　　(鼓/牘)　　　(牘/)　　　(應/牘)　　　(牘/)¶
　　　　　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
<pb:KR2m0029_WYG_010-96a>¶
　¶
　¶
　¶
　¶
　¶
　¶
　¶
　¶
<pb:KR2m0029_WYG_010-96b>¶
　¶
　¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　(初箭應/)　(&KR0615;/牘)　　　(牘/)　　　(應/牘)　　　(牘/)¶
　(次箭應/)　(搏/鼔)　(拊/)　(搏/)　(拊/)　(搏/應)　(拊/)　(搏/)　(拊/)¶
　　　　　(牘/搏)　(拊/)　(牘/搏)　(拊/)　(牘/搏)　(拊/)　(牘/搏)　(拊/)¶
　(三箭應/)　(鼓/牘)　　　(牘/)　　　(應/牘)　　　(牘/)¶
　(四箭應/)　(搏/鼓)　(拊/)　(搏/)　(拊/)　(搏/應)　(拊/)　(搏/)　(拊/)¶
<pb:KR2m0029_WYG_010-97a>¶
¶
<pb:KR2m0029_WYG_010-98a>¶
¶
<pb:KR2m0029_WYG_010-99a>¶
¶
<pb:KR2m0029_WYG_010-100a>¶
¶
<pb:KR2m0029_WYG_010-101a>¶
¶
<pb:KR2m0029_WYG_010-102a>¶
¶
<pb:KR2m0029_WYG_010-103a>¶
¶
<pb:KR2m0029_WYG_010-104a>¶
¶
<pb:KR2m0029_WYG_010-105a>¶
¶
<pb:KR2m0029_WYG_010-106a>¶
¶
<pb:KR2m0029_WYG_010-107a>¶
¶
<pb:KR2m0029_WYG_010-108a>¶
¶
<pb:KR2m0029_WYG_010-109a>¶
¶
<pb:KR2m0029_WYG_010-110a>¶
¶
<pb:KR2m0029_WYG_010-111a>¶
¶
<pb:KR2m0029_WYG_010-112a>¶
¶
<pb:KR2m0029_WYG_010-113a>¶
¶
<pb:KR2m0029_WYG_010-114a>¶
¶
<pb:KR2m0029_WYG_010-115a>¶
¶
<pb:KR2m0029_WYG_010-116a>¶
¶
<pb:KR2m0029_WYG_010-117a>¶
¶
<pb:KR2m0029_WYG_010-118a>¶
¶
<pb:KR2m0029_WYG_010-119a>¶
¶
<pb:KR2m0029_WYG_010-120a>¶
¶
<pb:KR2m0029_WYG_010-121a>¶
¶
<pb:KR2m0029_WYG_010-122a>¶
¶
<pb:KR2m0029_WYG_010-123a>¶
¶
<pb:KR2m0029_WYG_010-124a>¶
¶
<pb:KR2m0029_WYG_010-125a>¶
¶
<pb:KR2m0029_WYG_010-126a>¶
　¶
　¶
　　射樂所重在節章句一定而節則隨其等殺用之¶
　　如騶虞一詩用之天子則九節用之鄉射則五節¶
　　詩句不足則咏歎後二句以足之故九節七節之¶
　　詩即五節之詩也若衆賔數多則一章四句之詩¶
　　復奏後韻即足一耦又在臨期酌量初不泥定一¶
　　法¶
<pb:KR2m0029_WYG_010-126b>¶
　¶
　¶
　¶
　¶
　¶
　¶
　¶
　頖宫禮樂疏卷十¶
